<TEI xmlns="http://www.tei-c.org/ns/1.0">
    <teiHeader>
        <fileDesc xml:id="stulli-l-vaccin">
            <titleStmt>
                <title>Vaccinatio carmen elegiacum, versio electronica</title>
                <author ref="stulli01">
                    <persName xml:lang="hr">Stulli, Luko</persName>
                    <date>1772-1828</date>
                </author>
                <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
                <respStmt>
                    <resp>Hanc editionem electronicam curavit</resp>
                    <persName>
                  <ref type="viaf" target="6913774">Neven Jovanović</ref>
               </persName>
                </respStmt>
            </titleStmt>
            <editionStmt>
                <edition>
                    <date>Versio electronica in lucem primum edita die 17. Januarii anno 2009.</date>
                </edition>
            </editionStmt>
            <extent ana="C">Mg:C 254 versus, verborum 1548</extent>
            <publicationStmt>
                <p>Elektronska verzija: Digitalizacija hrvatskih latinista, znanstveni
                    projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
                    Hrvatska.  <date when-iso="2009-01">Siječanj 2009</date>
            </p>
            </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
                <bibl>L. S. [Stulli, Luca]. Vaccinatio: Carmen Elegiacum. Pisonium: Belnay, 1804. (pp. 16. 4º. Notes: Privately printed by Prof. G. A. Belnay.).</bibl>
                <bibl>Borovečki, A., and C. Pavlović. "200th Anniversary (1804-2004) of the Publication of the Poem: Vaccinatio; De Jenneriano Invento Optime Merito; Carmen Elegiacum; by Croatian Scientist Luko Stulli." CROATIAN MEDICAL JOURNAL. 45 (2004): 655-673.</bibl>
         </sourceDesc>
        </fileDesc>
    <encodingDesc>
      
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
        <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
                <date when="1804" period="18xx_1_third">1804</date>
            </creation>
         <textClass>
                <keywords scheme="typus">
                    <term>poesis</term>
                </keywords>
                <keywords scheme="aetas">
                    <term>Litterae recentiores (1600-1850)</term>
                    <term>Saeculum 19 (1801-1850)</term>
                </keywords>
                <keywords scheme="genre">
                    <term>poesis - elegia</term>
                </keywords>
            </textClass>
      </profileDesc>
        <revisionDesc>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <persName>Luka Špoljarić</persName>
                <date>2012-02-18</date>
                Novo, unificirano zaglavlje.
            </change>
            <change>
                <persName>
               <ref type="viaf" target="6913774">Neven Jovanović</ref>
            </persName>
                <date>2008-08-27T00:50:28</date>
            </change>
        </revisionDesc>
    </teiHeader>
    <text xml:base="urn:cts:croala:stulli01.croala1584035.croala-lat1:" xml:lang="lat">
        <front xml:lang="lat" n="front1">
            <titlePage n="titlePage1">
                <docTitle n="docTitle1">
                    <titlePart n="titlePart1">VACCINATIO. CARMEN ELEGIACUM.</titlePart>
                    <titlePart n="titlePart2">ALOYSIO CARENO<lb n="lb1"/> MED. ET PHIL. DOCT.<lb n="lb2"/> REG. IMP. ACAD.
                        MANTUANAE, SOCIET. PATRIOT. MEDIOLANENS.<lb n="lb3"/> REG. TAURIN. MEDICO-CHIRURG.
                        IN HELVETIA,<lb n="lb4"/> SENEN. VENET. VINDOBON. MONACH. MADRIT. SOCIO<lb n="lb5"/>
                        VINDOBONENSI MEDICO CLINICO<lb n="lb6"/> DOCTRINA ET VIRTUTIBUS CLARISSIMO<lb n="lb7"/> DE
                        JENNERIANO INVENTO OPTIME MERITO<lb n="lb8"/> CARMEN HOC ELEGIACUM<lb n="lb9"/> L. S.<lb n="lb10"/>
                        RAGUSANUS PH. ET MED. D.<lb n="lb11"/> D. D. D.</titlePart>
                </docTitle>
                <epigraph n="epigraph1">
                    <quote n="quote1">Nec te, blande puer, nec nostras perdimus artes.</quote>
                </epigraph>
            </titlePage>
        </front>
        <body xml:lang="lat" n="body1">
            <div n="div1" type="elegia" met="elegiacum">
                <l n="l1">Grandia Romulidum quisquis monumenta revolvens,</l>
                <l n="l2" met="pentameter">Atque inhians prisci temporis historiae</l>
                <l n="l3">Degeneres animos, aut longe deteriore</l>
                <l n="l4" met="pentameter">Nunc homines fictos clamitat esse luto,</l>
                <l n="l5">Despicit et magnos ausus et dia repeta,</l>
                <l n="l6" met="pentameter">Quae nostra haec aetas protulit, omnigenis.</l>
                <l n="l7">Excellens studiis et miris artibus aucta,</l>
                <l n="l8" met="pentameter">Desipit aut foeda livet ab invidia.</l>
                <l n="l9">Pyramidum moles, magnae miracula Memphis,</l>
                <l n="l10" met="pentameter">Aut Triviae templum, Daedaleusque labor,</l>
                <l n="l11">Pausylipi aut rupes, tumulo praeclara Maronis,</l>
                <l n="l12" met="pentameter">Jamdudum aerisonis pervia quadrijugis,</l>
                <l n="l13">Horrendamve palus spirans Pontina mephitim</l>
                <l n="l14" met="pentameter">Conversa in campos protinus innocuos,</l>
                <l n="l15">Laetarum agricolae segetum genus omne ferentes</l>
                <l n="l16" met="pentameter">Regium opus, quo nil grandius esse queat,</l>
                <l n="l17">Ostendunt, populi quid possit vivida virtus,</l>
                <l n="l18" met="pentameter">Dum numero innumero jussum opus aggreditur:</l>
                <l n="l19">Non ego, sed coecum miretur talia vulgus,</l>
                <l n="l20" met="pentameter">Et toto attonitum pectore suspiciat.</l>
                <l n="l21">Credo equidem, saeclis obliviscentibus, aetas</l>
                <l n="l22" met="pentameter">Romani extremas conteret imperii</l>
                <l n="l23">Relliquias, quarum cineres et nomen inane</l>
                <l n="l24" met="pentameter">Impigra vix poterit noscere posteritas:</l>
                <l n="l25">Sed quae compertas vitam excoluere per artes,</l>
                <l n="l26" met="pentameter">Et procul obscoenam barbariem expulerunt,</l>
                <l n="l27">Qua foede horrebant homines, cum more ferarum</l>
                <l n="l28" met="pentameter">Squallentes crassa corporis illuvie</l>
                <l n="l29">Aspera miscebant pro vili proelia glande,</l>
                <l n="l30" met="pentameter">Nullum aevum cursu praepete dissolüet.</l>
                <l n="l31">His nec longa dies ingrata oblivia ducet,</l>
                <l n="l32" met="pentameter">Nec memori haec hominum diluet ex animo.</l>
                <l n="l33">Urit adhuc fulgore suo lux alma nepotes,</l>
                <l n="l34" met="pentameter">Nec tenebras, ullum nec timet interitum,</l>
                <l n="l35">Qua primum affulsit ratio, decor, utile, rectum,</l>
                <l n="l36" met="pentameter">Insita et humani vis animi enituit.</l>
                <l n="l37">Quae cum ita sint, ingens medicinae o fama, CARENE,</l>
                <l n="l38" met="pentameter">Quidnam de magno dicier Hippocrate</l>
                <l n="l39">Atque aliis aliisque potest, qui munere divum</l>
                <l n="l40" met="pentameter">Maximi in arte Viri sedibus aetheriis.</l>
                <l n="l41">Demissi, humano generi in tot saeva ruenti</l>
                <l n="l42" met="pentameter">Exitia, in duris casibus adfuerunt?</l>
                <l n="l43">Stat sua cuique dies, et quotquot munere terrae</l>
                <l n="l44" met="pentameter">Vescimur, obscuram mortis adire viam</l>
                <l n="l45">Sors jubet infelix et ineluctabile fatum;</l>
                <l n="l46" met="pentameter">At quamvis legem fallere Persephones</l>
                <l n="l47">Haud homini liceat, tamen hoc genus aerumnosum</l>
                <l n="l48" met="pentameter">Artis Apollineae saepe eger auxilio,</l>
                <l n="l49">Aut minus ut crebri densentur funera vulgi,</l>
                <l n="l50" met="pentameter">Nec tanta ad Stygias praeda vehatur aquas ;</l>
                <l n="l51">Aut aliquod miseris ut certa in morte levamen</l>
                <l n="l52" met="pentameter">Adsit, ne morbus multimode excruciet</l>
                <l n="l53">Jam desperantes vitae lucemque perosos,</l>
                <l n="l54" met="pentameter">Detur et his saltem mitior interitus.</l>
                <l n="l55">Quot jam versantes ipsis in faucibus Orci,</l>
                <l n="l56" met="pentameter">Si quando pestis letifera ingruerit,</l>
                <l n="l57">Tum longo eripuit Medicinae cura labori,</l>
                <l n="l58" met="pentameter">Pristina tum ad vitae munia restituit?</l>
                <l n="l59">Tam bene promeritos mortales fama superstes</l>
                <l n="l60" met="pentameter">Concelebrat cunctos didita per populos.</l>
                <l n="l61">Europae quondam cum per florentia regna</l>
                <l n="l62" met="pentameter">Extremis ustae e finibus Arabiae</l>
                <l n="l63">Advecta immitis contages variolarum</l>
                <l n="l64" met="pentameter">Bacchari insolita coeperat illuvie,</l>
                <l n="l65">Et raptim paucis ignoscere, jamque minari</l>
                <l n="l66" met="pentameter">Desertis extremum urbibus excidium;</l>
                <l n="l67">Non pueri primo flentes in limine vitae,</l>
                <l n="l68" met="pentameter">Non armis pubes inclyta, non roseo</l>
                <l n="l69">Quae reliquas inter praecellunt ore, puellae,</l>
                <l n="l70" met="pentameter">Crescentes Veneris deliciae et Charitum</l>
                <l n="l71">Laetos nequicquam suspirantes Hymenaeos;</l>
                <l n="l72" met="pentameter">Non incana senum debita jam tumulo</l>
                <l n="l73">AEtas, non quisquis gavisus luminis haustu</l>
                <l n="l74" met="pentameter">Tam diram potuit perniciem effugere.</l>
                <l n="l75">Quis memoret diram cladem et commune cadaver</l>
                <l n="l76" met="pentameter">Europae atque Asiae? Funera funeribus</l>
                <l n="l77">Mista senum et juvenum mens aversata refugit,</l>
                <l n="l78" met="pentameter">Luctifici atque horret temporis historiam.</l>
                <l n="l79">Sed si multa Viri divinum saecula nomen</l>
                <l n="l80" met="pentameter">Nocte premunt, nostris eripiuntque oculis,</l>
                <l n="l81">Primus qui omnivoram sapiens hanc contudit hydram</l>
                <l n="l82" met="pentameter">Perniciemque novis artibus edomuit;</l>
                <l n="l83">Quis tacitam linquat et Magnanima Heroina,</l>
                <l n="l84" met="pentameter">Olim quae Europae in finibus, Odrysiam</l>
                <l n="l85">Gentem inter, magnos vicisti prima timores</l>
                <l n="l86" met="pentameter">Gnato et contagis semina luctificae</l>
                <l n="l87">Indere nec verita es, nec luctisoni vagitus</l>
                <l n="l88" met="pentameter">Plurima nec potuit flectere te pietas:</l>
                <l n="l89">Anxia sollicito sed quae sub pectore cura,</l>
                <l n="l90" met="pentameter">Qui tibi tunc moestus corde micante pavor,</l>
                <l n="l91">Ut domitum urenti vidisti febre jacere,</l>
                <l n="l92" met="pentameter">Formosasque genas membraque candidula</l>
                <l n="l93">Foedari maculis, matrum pulcherrima? Forsan</l>
                <l n="l94" met="pentameter">Spemque metumque inter te quoque poenituit</l>
                <l n="l95">Dulcem quod sobolem vitäi e limine, mortis</l>
                <l n="l96" met="pentameter">Jam paene in nigrum compuleras barathrum.</l>
                <l n="l97">Ne timeas, generosa parens, tibi reddita proles,</l>
                <l n="l98" met="pentameter">Sic Superis visum, sospes et incolumis</l>
                <l n="l99">Letifero nunquam posthac obnoxia morbo,</l>
                <l n="l100" met="pentameter">Nec turpata genas vividulosve oculos;</l>
                <l n="l101">Jamque tui Angligenae, jam tota Europa salubre</l>
                <l n="l102" met="pentameter">Grata animi recolit mente magisterium;</l>
                <l n="l103">Jam tibi posteritas summos largitur honores</l>
                <l n="l104" met="pentameter">Divum, teque piis addit imaginibus,</l>
                <l n="l105">Ex quo insperatae populo haec via aperta salutis</l>
                <l n="l106" met="pentameter">Tartarei ad ripas fluminis horrisonas</l>
                <l n="l107">Rarior umbrarum glomeratur turba silentum,</l>
                <l n="l108" met="pentameter">Nec tam saepe nigras itque reditque vias</l>
                <l n="l109">Terribili squallore Charon, quoque litore opaco</l>
                <l n="l110" met="pentameter">Sutilis interdum cymba quiescit iners.</l>
                <l n="l111">Fracta tamen, sed non radicitus exturbata</l>
                <l n="l112" met="pentameter">Arte nova, huc illuc serpit et insidias</l>
                <l n="l113">Improba vis morbi nectit, miserosque parentes,</l>
                <l n="l114" met="pentameter">Heu ! frustra exemplis consiliisque alacres,</l>
                <l n="l115">Prole orbat viduatque domos ; magnumque repertum</l>
                <l n="l116" met="pentameter">Moesta Thyesteis prosequitur precibus,</l>
                <l n="l117">Et lymphata Deos, medicis ut talia reddant</l>
                <l n="l118" met="pentameter">Hoc non promeritis, flagitat orba Parens.</l>
                <l n="l119">Sed post tot casus, post tanta pericla, CARENE,</l>
                <l n="l120" met="pentameter">Quorum mens tetra exhorret adhuc specie,</l>
                <l n="l121">Humanae sobolis crudelem exscindere pestem</l>
                <l n="l122" met="pentameter">Atque hoc mortis iter claudere quis potuit?</l>
                <l n="l123">Magna Virum nutrix et Virtutum Anglia salve,</l>
                <l n="l124" met="pentameter">Et Charitum et diae grata domus Sophiae,</l>
                <l n="l125">Qua nil prisci olim majus novere Parentes,</l>
                <l n="l126" met="pentameter">Ventura aut noscet postmodo progenies!</l>
                <l n="l127">Angligenae salve Gentis decus, inculte salve</l>
                <l n="l128" met="pentameter">JENNERE et nostris, concilio Superum</l>
                <l n="l129">Addite, jam tandem votis assuesce vocari,</l>
                <l n="l130" met="pentameter">Laudibus et gestis clarior Herculeis,</l>
                <l n="l131">Qui postquam terras monstris purgavit, Olympo</l>
                <l n="l132" met="pentameter">Exceptus mensis accubat Indigetum.</l>
                <l n="l133">Per te alacres tandem florenti aetate puellae</l>
                <l n="l134" met="pentameter">Sancta ineunt tuti foedera conjugii;</l>
                <l n="l135">Anxiferae per te levis est dolor Ilithyiae,</l>
                <l n="l136" met="pentameter">Fitque minor duri cura puerperii,</l>
                <l n="l137">Quandoquidem infantes materno ex ubere raptos</l>
                <l n="l138" met="pentameter">Amplius haud perdit funere dira lues,</l>
                <l n="l139">Ceu cum sternit humi violento turbine grando</l>
                <l n="l140" met="pentameter">Pallentes violas deciduasque rosas.</l>
                <l n="l141">Tempus erit, nec vana loquor, volventibus annis</l>
                <l n="l142" met="pentameter">Quando posteritas sedula pervolüet</l>
                <l n="l143">Saeclorum annales, veterum et benefacta parentum,</l>
                <l n="l144" met="pentameter">Tartareo discet pestiferam e barathro</l>
                <l n="l145">Evasisse luem, quae, ceu feralis Erinnys,</l>
                <l n="l146" met="pentameter">Quam labor, et metus, et pallida mors sequitur,</l>
                <l n="l147">Occulto inficiens auras malesana veneno</l>
                <l n="l148" met="pentameter">Heu! immaturis perdere funeribus</l>
                <l n="l149">Atque catervatim properabat sternere gentes,</l>
                <l n="l150" met="pentameter">Ocyor et ventis et volucri igne Jovis.</l>
                <l n="l151">Discet, ut immitem quo posset flectere Erinnym,</l>
                <l n="l152" met="pentameter">Ipsa suam Mater sponte dedit sobolem;</l>
                <l n="l153">Discet, ut Anglus homo jussit sperare salutem,</l>
                <l n="l154" met="pentameter">Et docuit gentes grande magisterium,</l>
                <l n="l155">Quo fieri incolumes possent vitamque beatam</l>
                <l n="l156" met="pentameter">Exsortes morbi ducere letiferi.</l>
                <l n="l157">Namque ille arcanis naturae admissus ut atrum</l>
                <l n="l158" met="pentameter">Pus vacuis ductum vidit ab uberibus</l>
                <l n="l159">Vaccarum, attactu dextram foedare bubulci</l>
                <l n="l160" met="pentameter">Atque ipsam paribus spargier hinc maculis;</l>
                <l n="l161">Instituit morbi certas evolvere leges</l>
                <l n="l162" met="pentameter">Atque triumphatam pellere ab Orbe luem.</l>
                <l n="l163">Tunc Amor exsultans, Charitum stipante corona,</l>
                <l n="l164" met="pentameter">Exsiliit, matri et rettulit Idaliae,</l>
                <l n="l165">Diae virgineum formae decus atque lepores</l>
                <l n="l166" met="pentameter">Amplius haud foedae damna timere luis.</l>
                <l n="l167">Navifrago veluti cum sospes ab aequore nauta</l>
                <l n="l168" met="pentameter">Exhalanti vix ore trahens animam</l>
                <l n="l169">Dum manibus prensat scopulos, et litus amicum</l>
                <l n="l170" met="pentameter">Arripit, horrisonum respicit Oceanum,</l>
                <l n="l171">Et ceu dura silex riget atque immobilis haeret;</l>
                <l n="l172" met="pentameter">Sic postquam Eumenidum maxima, quae soboli</l>
                <l n="l173">Humanae tantam cladem tantosque labores</l>
                <l n="l174" met="pentameter">Intulerat, certo vulnere procubuit,</l>
                <l n="l175">Ingenti natura parens perculsa stupore est,</l>
                <l n="l176" met="pentameter">Totque levata malis credere vix potuit</l>
                <l n="l177">Advenisse diem, Jennero quae auspice, leti</l>
                <l n="l178" met="pentameter">Innumeras tandem clauderet una vias.</l>
                <l n="l179">Relligio invento plausit. Fanaticus error</l>
                <l n="l180" met="pentameter">Et peste et saeva saevior Eumenide</l>
                <l n="l181">Immundo tenuit rabidas sub pectore voces,</l>
                <l n="l182" met="pentameter">Et pressit saniem in gutture vipeream.</l>
                <l n="l183">Tum Gens, excellit quae libertatis amore,</l>
                <l n="l184" met="pentameter">Atque jugi impatiens imperat Oceano,</l>
                <l n="l185">Prima dedit primum specimen magnumque timenti</l>
                <l n="l186" met="pentameter">Exemplum populo: calcar at insolitum</l>
                <l n="l187">Addidit, et vanos prorsus de mente timores</l>
                <l n="l188" met="pentameter">Depulit invicti Caesaris ingenium,</l>
                <l n="l189">Plurima ut in propriis tentare pericula gnatis,</l>
                <l n="l190" met="pentameter">Per totum voluit didere et Imperium,</l>
                <l n="l191">Felices ausus fortunatumque repertum;</l>
                <l n="l192" met="pentameter">Grataque munificus commoda pauperibus</l>
                <l n="l193">Ultro dedit, pueri possent ut templa salutis</l>
                <l n="l194" met="pentameter">Indugredi et tanto fungier officio.</l>
                <l n="l195">Non secus ac inopes ad limina magna Potentum</l>
                <l n="l196" met="pentameter">Saepe ruunt ingenti et fremitu et lacrymis,</l>
                <l n="l197">Dum parvae aera stipis vel panis mucida frusta</l>
                <l n="l198" met="pentameter">Poscunt: (urit enim viscera dira fames,)</l>
                <l n="l199">Sic ruere innumeros juvenesque senesque videres,</l>
                <l n="l200" met="pentameter">Et matres casti pignora conjugii</l>
                <l n="l201">Magni exsultantes deferre ad numinis aram</l>
                <l n="l202" met="pentameter">Et certum vitae poscere praesidium.</l>
                <l n="l203">Sic salvi tibi sint nati, sic dextera bello</l>
                <l n="l204" met="pentameter">Invicta, o CAESAR, pro pietate tua!</l>
                <l n="l205">Sic Superi robur suspiratamque salutem</l>
                <l n="l206" met="pentameter">HEROI reddant ocyus Austriaco,</l>
                <l n="l207">Qui belli fulmen florenti in vere juventae,</l>
                <l n="l208" met="pentameter">Consilioque potens, vique animi indomita</l>
                <l n="l209">Grandibus impatiens gestis affectat Olympum,</l>
                <l n="l210" met="pentameter">Unus et immensum sustinet Imperium!</l>
                <l n="l211">Nec te posteritas, dilecte CARENE, silebit,</l>
                <l n="l212" met="pentameter">Maeonis inque tuo nomine opus faciet</l>
                <l n="l213">Sed primos inter celebrabere vaccinantes,</l>
                <l n="l214" met="pentameter">Germanique tibi tam bene promerito</l>
                <l n="l215">Ingentes claro reddent pro munere grates,</l>
                <l n="l216" met="pentameter">Magnaque tu magnae pars eris historiae.</l>
                <l n="l217">Perge agedum atque novas studiis intende, CARENE,</l>
                <l n="l218" met="pentameter">Vires; per durum gloria anhelat iter.</l>
                <l n="l219">Tenuis ego interea cultor, non arbiter, artis</l>
                <l n="l220" met="pentameter">Paeoniae algenti natus in Illyria,</l>
                <l n="l221">Quae praeclara Viris et libertate perenni</l>
                <l n="l222" met="pentameter">Eoos inter surgit et Hesperios,</l>
                <l n="l223">Non possum grandes mentis depromere foetus,</l>
                <l n="l224" met="pentameter">Nec facere, ut de me fama loquatur anus,</l>
                <l n="l225">Magnis namque aptum rebus mihi Parca negavit</l>
                <l n="l226" met="pentameter">Ingenium et venam divitis eloquii;</l>
                <l n="l227">Sed veluti affrictuque levi motuque citato</l>
                <l n="l228" met="pentameter">Si forte in gyrum vitrea lamna agitur,</l>
                <l n="l229">Arte quidem mira, quam nec Titania novit</l>
                <l n="l230" met="pentameter">Circe, etsi magicis clara ministeriis,</l>
                <l n="l231">Corporibus tenui filo hinc atque inde revinctis,</l>
                <l n="l232" met="pentameter">Nescio quem cursu praepete suppeditat</l>
                <l n="l233">Late ignem, insinuans qui se per membra repente</l>
                <l n="l234" met="pentameter">Contrahit et faciles excutit articulos;</l>
                <l n="l235">Talis ego abripior tantae novitatis amore,</l>
                <l n="l236" met="pentameter">Fervet et invento concita mens animi,</l>
                <l n="l237">Dogmata et impatiens JENNERI pando, meosque</l>
                <l n="l238" met="pentameter">Cives, finitimos et doceo Otmanidas,</l>
                <l n="l239">Quos inter magni praeclara in sede Byzanti</l>
                <l n="l240" met="pentameter">Nescio quid miri VALIUS aggreditur.</l>
                <l n="l241">Felix cui dederunt tanto bona Numina saeclo</l>
                <l n="l242" met="pentameter">Haec inter rerum vivere prodigia,</l>
                <l n="l243">Cum novus instituit coelo nova furta Prometheus,</l>
                <l n="l244" met="pentameter">Nec vitae igneolam lampada surripuit,</l>
                <l n="l245">Mollia nec vinxit concreto corpora limo,</l>
                <l n="l246" met="pentameter">Sed tulit aetheriis pharmacon e domibus,</l>
                <l n="l247">Quo variis vitiata malis moribundaque membra</l>
                <l n="l248" met="pentameter">
               <sic n="sic1">Instant</sic> possent surpier exitio.</l>
                <l n="l249">Ah! pereat, quisquis veterum monumenta revolvens</l>
                <l n="l250" met="pentameter">Nil, nisi senta situ, laudibus accumulat.</l>
                <l n="l251">Quod juvat humanam speciem redditque beatam,</l>
                <l n="l252" met="pentameter">Hoc quaero, hoc toto pectore suspicio,</l>
                <l n="l253">Nec laudo aut miror cymbam sublime volantem,</l>
                <l n="l254" met="pentameter">Sive novo Sidus lumine conspicuum.</l>
            </div>
        </body>
    </text>
</TEI>