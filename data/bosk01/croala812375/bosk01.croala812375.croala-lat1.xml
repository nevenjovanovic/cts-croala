<TEI xmlns="http://www.tei-c.org/ns/1.0">
   <teiHeader>
      <fileDesc xml:id="boskovic-b-ecl">
         <titleStmt>
            <title>Eclogae V, versio electronica</title>
            <author ref="bosk01">
               <persName xml:lang="hr">Bošković, Baro</persName>
               <date>1699-1770</date>
            </author>

            <editor>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
        <editionStmt>
            <edition>Izdanje prema tisku (1772) i rukopisu.</edition>
        </editionStmt>
        <extent ana="C">Mg:C 415 versus, verborum 2891</extent>
         <publicationStmt>
            <p>elektronska verzija: Neolatina Croatica, znanstveni
	   projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
	   Hrvatska, siječanj 2006.</p>
	        </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Carmina recentiorum poetarum VII a Societate Jesu id
	    est Julii Caesaris Cordarae, Raymundi Cunichii, Bernardi Zamagnae,
	    Alphonsi Nicolai, Rogeri Boscovichii, Bartholomaei Boscovichii et Joannis
	    Baptistae Roberti. Cremonae: ex Typographia Ricchiniana, 1772,
	    p. 163--172
               <note>Ecl. 1--3</note>
            </bibl>
            <bibl>Dubrovnik, Knjižnica Male braće (Bibliotheca Ordinis Fratrum
Minorum), MS 1351, p. 73--79.
               <note>Ecl. 4--5</note>
            </bibl>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abstract" occurs="1"/>
          <tagUsage gi="argument" occurs="5"/>
          <tagUsage gi="author" occurs="1"/>
          <tagUsage gi="bibl" occurs="3"/>
          <tagUsage gi="body" occurs="1"/>
          <tagUsage gi="change" occurs="3"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="div" occurs="10"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="editor" occurs="1"/>
          <tagUsage gi="encodingDesc" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="5"/>
          <tagUsage gi="keywords" occurs="3"/>
          <tagUsage gi="l" occurs="415"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="namespace" occurs="1"/>
          <tagUsage gi="note" occurs="2"/>
          <tagUsage gi="num" occurs="1"/>
          <tagUsage gi="orgName" occurs="1"/>
          <tagUsage gi="p" occurs="12"/>
          <tagUsage gi="particDesc" occurs="1"/>
          <tagUsage gi="persName" occurs="7" withId="1"/>
          <tagUsage gi="placeName" occurs="2"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="6"/>
          <tagUsage gi="resp" occurs="1"/>
          <tagUsage gi="respStmt" occurs="1"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="2"/>
          <tagUsage gi="sourceDesc" occurs="1"/>
          <tagUsage gi="sp" occurs="55"/>
          <tagUsage gi="tagUsage" occurs="42"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="5"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
        </namespace>
      </tagsDecl>
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5']/*[@n='$6'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
     <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notAfter="1770" period="17xx_3_third">ante 1770.</date>
            <placeName>Italija</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1751-1800</term>
            </keywords>
            <keywords scheme="genre">
               <term>poesis - ecloga</term>
            </keywords>
         </textClass>
      </profileDesc>
     <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-22</date>
         Novo, unificirano zaglavlje.
         Latinski spellcheck: paupereas?
       </change>
         <change>
            <date>2011-12-17</date>
            <persName>
               <ref type="viaf" target="6913774">Neven Jovanović</ref>
            </persName>
         Revizija zaglavlja, za PhiloLogic.
       </change>
         <change>
            <date>2008-08-21</date>
            <persName>
               <ref type="viaf" target="6913774">Neven Jovanović</ref>
            </persName>
         Validacija oznaka u Oxygenu (TEI P5), 
         Dodao "sp" oznake za upravni govor. Dodao xml:id oznake.
       </change>
     </revisionDesc>
   </teiHeader>
   <text xml:base="urn:cts:croala:bosk01.croala812375.croala-lat1:" xml:lang="lat">
      <body xml:lang="lat" n="body1">
         <div type="carmen" n="div1">
            <head n="head1">Ecloga I: Reges</head>
            <argument n="argument2">
               <p n="p1">
    Ad patrias sedes, unde aliquamdiu abfuerat, reversus Lycidas, quum exultantia insueto adparatu Pastorum mapalia offendisset, de Regum ad Infantis Dei cunas adventu a Tytiro edocetur.
  </p>
               <p n="p2">Lycidas — Tytirus</p>
            </argument>

            <div n="div3" type="poesis-ecloga" met="hexameter">
               <sp n="sp1" who="Ly">
                  <l n="l1"> Tytire, quandoquidem patriis divisus ab oris</l>
                  <l n="l2"> Externos agitare greges, et littora jussus</l>
                  <l n="l3"> Visere, quae fluctu procul alluit unda marino,</l>
                  <l n="l4"> Nunc redeo; quid nostra novo magalia cultu</l>
                  <l n="l5"> Laeta nitent, festoque agitant vacua arva tumultus?</l>
               </sp>
               <sp n="sp2" who="Ty">
                  <l n="l1"> O Lycida, infelix Lycida, quae tam invida longum</l>
                  <l n="l2"> Suasit iter fortuna, aliasque abstraxit in oras,</l>
                  <l n="l3"> Ne Regum pompas admirarere superbas,</l>
                  <l n="l4"> Et nostris ignota prius miracula silvis?</l>
               </sp>
               <sp n="sp3" who="Ly">
                  <l n="l1"> Quid facerem, male grata mei si jussa parentis</l>
                  <l n="l2"> Urgebant? Corilos, atque haec viridantia testor</l>
                  <l n="l3"> Gramina, discessi lugens, Puerumque sub antro,</l>
                  <l n="l4"> Et Pueri matrem fletu erumpente reliqui;</l>
                  <l n="l5"> Sed lacrimis nil mota feri sententia Patris.</l>
                  <l n="l6"> At nunc hoc etiam abfuerat, dum lentus aberro,</l>
                  <l n="l7"> Ne pompas, et tanta miser portenta viderem.</l>
                  <l n="l8"> Tu tamen, ut potis es, miserum solare dolorem;</l>
                  <l n="l9"> Qui Reges, unde adfuerint da, Tytire, nobis.</l>
               </sp>
               <sp n="sp4" who="Ty">
                  <l n="l1"> Magna petis; quis enim tot barbara nomina gentis</l>
                  <l n="l2"> Insuetae numeret? Non si foret ipse Menalcas.</l>
                  <l n="l3"> Namque Arabas, Tharsosque, et patria flumina Gangem,</l>
                  <l n="l4"> Nescio quem Gangem, ni mens mihi falsa, ferebant</l>
                  <l n="l5"> Aurea Pastores tondent ubi vellera, et ipse</l>
                  <l n="l6"> Inter flaventes undam rapit amnis arenas.</l>
                  <l n="l7"> Hinc aderant; tantumque viae, tantumque laboris</l>
                  <l n="l8"> Dulce fuit subiisse, sacrum dum Numinis antrum</l>
                  <l n="l9"> Visere, dum teneris possent dare munera plantis.</l>
               </sp>
               <sp n="sp5" who="Ly">
                  <l n="l1"> Mira refers; nam quis per tot discrimina rerum</l>
                  <l n="l2"> Errantes duxisse gradus, et Numinis antrum</l>
                  <l n="l3"> Monstrare, et Puerum potuit docuisse recentem,</l>
                  <l n="l4"> Quem neque vicinas populi didicere per urbes,</l>
                  <l n="l5"> nec nisi jam nostrae norint resonare myricae?</l>
               </sp>
               <sp n="sp6" who="Ty">
                  <l n="l1"> Index sidus erat, quo non formosior alto</l>
                  <l n="l2"> Prima nocte faces inducit Vesper olympo,</l>
                  <l n="l3"> nec revocat clausos ad pascua Lucifer agnos.</l>
                  <l n="l4"> O Lycida, quam pulchra dies, quum celsa praeiret</l>
                  <l n="l5"> Stella gradus, quum tergemini longo agmine Reges</l>
                  <l n="l6"> Servorumque chori lumen sequerentur amicum!</l>
                  <l n="l7"> Illa, ubi ventum est ad stabulum, tremebunda per auras</l>
                  <l n="l8"> Constitit, et rutilas visa est demittere flammas.</l>
                  <l n="l9"> Agnovere locum, nec pastoralia tecti</l>
                  <l n="l10"> Culmina, nec visum cultu sub paupere Numen</l>
                  <l n="l11"> Detinuit; sternuntur humi, Puerique Parentem,</l>
                  <l n="l12"> Et tenerum alterno venerantur murmure natum.</l>
                  <l n="l13"> Tum clausae promuntur opes: redolentia thura,</l>
                  <l n="l14"> Et myrrhae pingues, et copia divitis auri,</l>
                  <l n="l15"> Fundunturque sacris inter cupida oscula plantis?</l>
               </sp>
               <sp n="sp7" who="Ly">
                  <l n="l1"> Quid Genitrix tali adspectu, quid Pupulus ipse?</l>
               </sp>
               <sp n="sp8" who="Ty">
                  <l n="l1"> Pupulus ambrosiis subridens lene labellis</l>
                  <l n="l2"> Tendebat teneros ad regia colla lacertos.</l>
                  <l n="l3"> Illa verecundo vultum suffusa rubore,</l>
                  <l n="l4"> Atque oculos defixa solo pudibunda modestos,</l>
                  <l n="l5"> Cautes, crede mihi, ipsas, et corda ipsa ferarum</l>
                  <l n="l6"> Mollisset, quercusque sacros rapuisset in ignes.</l>
                  <l n="l7"> Ut demum saturatus amor, vestigia retro</l>
                  <l n="l8"> Versa premunt, patriasque iterum referuntur ad oras.</l>
               </sp>
               <sp n="sp9" who="Ly">
                  <l n="l1"> O miserum Lycidam! en quae mihi gaudia, qualem</l>
                  <l n="l2"> Praeripuit fortuna diem. Nempe hoc erat illud,</l>
                  <l n="l3"> Quod tantum quercu cornix clamaret ab  alta,</l>
                  <l n="l4"> Quod toties offensa pedum vestigia, et ipsa</l>
                  <l n="l5"> nescio quo moesto streperet mihi fistula cantu.</l>
                  <l n="l6"> At nunc nec misero jam visere sacra licebit</l>
                  <l n="l7"> Antra mihi, nec vimineis velut ante canistris</l>
                  <l n="l8"> Munera divinae ad cunas sacrare Parenti.</l>
                  <l n="l9"> Illa aurum, myrrhamque, et grandia munera Regum</l>
                  <l n="l10"> Tytire, habet; campos, et pastoralia dona</l>
                  <l n="l11"> Contemnit, nostros et jam fastidit amores.</l>
               </sp>
               <sp n="sp10" who="Ty">
                  <l n="l1"> Non equidem, o Lycida, non est quam munera regum</l>
                  <l n="l2"> Praevertant; fulvo capitur nec Parthenis auro.</l>
                  <l n="l3"> Illa mihi de more, sacro dum carmina nato</l>
                  <l n="l4"> Concinerem, vultu facilis velut ante benigno</l>
                  <l n="l5"> Adnuit; et cantu nihil est <sic n="sic1">jucundus</sic> isto,</l>
                  <l n="l6"> Tytire, ait, pretium minimum est in munere munus.</l>
                  <l n="l7"> Simplicitas, et amor fulvo est pretiosior auro.</l>
               </sp>
               <sp n="sp11" who="Ly">
                  <l n="l1"> Ergo age, quandoquidem sic est, properemus ad antrum</l>
                  <l n="l2"> Et quae littorea Mopsus piscator in acta</l>
                  <l n="l3"> Dona dedit nobis, Puero servata feramus.</l>
               </sp>
            </div>
         </div>
         <div type="carmen" n="div2">
            <head n="head1">Ecloga II: Xaverius</head>
            <argument n="argument2">
               <p n="p1">Thelgon     Dorilas.</p>
            </argument>
            <div n="div3" type="poesis-ecloga" met="hexameter">
               <sp n="sp1" who="Thel">
                  <l n="l1"> Mirabar, Dorila, vicinae in margine ripae</l>
                  <l n="l2"> Retia dum relego, et vacuas sine pondere nassas,</l>
                  <l n="l3"> Quid tantum ingratos iterarent undique luctus</l>
                  <l n="l4"> Halcyones, quid sola novis per saxa querelis</l>
                  <l n="l5"> Aequorei gemerent carmen miserabile mergi.</l>
                  <l n="l6"> Xaveris heu! nostri raptum decus aequoris, illos</l>
                  <l n="l7"> Xaveris ad lacrimas, et fata extrema ciebat.</l>
               </sp>
               <sp n="sp2" who="Dor">
                  <l n="l1"> Sic est: hoc fuerat Thelgon, quod littore Goo</l>
                  <l n="l2"> Dum vehimur, conchasque imis piscamur arenis,</l>
                  <l n="l3"> Scrutamurque alto rubicunda corallia fundo,</l>
                  <l n="l4"> Non quas ante suis choreas Delphines in undis</l>
                  <l n="l5"> Ductare, aut medium auderent resilire per aequor,</l>
                  <l n="l6"> Sed moesti patulo vicinum ad littus hiatu</l>
                  <l n="l7"> Nescio quo patrios complerent murmure fluctus.</l>
                  <l n="l8"> Me miserum adspexique omen, totoque notavi</l>
                  <l n="l9"> Littore, nec tantos potui mihi fingere casus.</l>
                  <l n="l10"> Hos illi, o Thelgon, luctus, haec funera flebant.</l>
               </sp>
               <sp n="sp3" who="Thel">
                  <l n="l1"> At mihi nunc spes quandoquidem jam nulla relicta est,</l>
                  <l n="l2"> Heu! dulces audire sonos, et visere lumen,</l>
                  <l n="l3"> Cujus ab adspectu rapidos mitescere ventos</l>
                  <l n="l4"> Vidimus, horrentesque Tethin mulcere procellas,</l>
                  <l n="l5"> Jam nec cimba placet, nec littora. Lenta jacebunt</l>
                  <l n="l6"> Retia per scopulos, et viminei labyrinthi,</l>
                  <l n="l7"> Et levis invisa calamus cessabit arena.</l>
                  <l n="l8"> Hic locus, haec nostros tantum surda aequora luctus,</l>
                  <l n="l9"> Concavaque immites resonabunt saxa querelas.</l>
               </sp>
               <sp n="sp4" who="Dor">
                  <l n="l1"> Quin potius, qua celsa sinu tegit urna beato</l>
                  <l n="l2"> Dilectae exuvias animae, corpusque sepulcro</l>
                  <l n="l3"> Ridet adhuc (verum nam si mihi rettulit Egon,</l>
                  <l n="l4"> Ridet, et adsueto piscantibus annuit ore)</l>
                  <l n="l5"> Pergamus, vultuque oculos pascamus amato.</l>
               </sp>
               <sp n="sp5" who="Thel">
                  <l n="l1"> Ah Dorila, haec forsan qui spes heu! pascit inanes</l>
                  <l n="l2"> Finxit amor; solet ille oculis inludere nostris.</l>
               </sp>
               <sp n="sp6" who="Dor">
                  <l n="l1"> Hoc Lycidas, hoc ipse Mycon, hoc et Polybotus,</l>
                  <l n="l2"> Et senior nostra narravit Mopsus in acta.</l>
                  <l n="l3"> Illi oculos, atque ipsa etiam sub morte serenas</l>
                  <l n="l4"> Conspexere genas, illi ridentia membra,</l>
                  <l n="l5"> Atque artus manibus contrectavere recentes,</l>
                  <l n="l6"> Et devota sacris librarunt oscula plantis.</l>
               </sp>
               <sp n="sp7" who="Thel">
                  <l n="l1"> Ergo age, si mihi vera refers, age, littore puppim</l>
                  <l n="l2"> Solve celer, placidi quando maris aequore toto</l>
                  <l n="l3"> Unda silet, luduntque hilares Zephyritidos aurae.</l>
                  <l n="l4"> Nulla mihi jucunda magis, quam quae sibi tellus</l>
                  <l n="l5"> Fortunata sacros gremio complectitur artus.</l>
               </sp>
               <sp n="sp8" who="Dor">
                  <l n="l1"> En tibi laxatos collegi rite rudentes,</l>
                  <l n="l2"> Spirantesque ferunt volitantia carbasa venti.</l>
                  <l n="l3"> Interea tu si quid habes, quod taedia longae</l>
                  <l n="l4"> Soletur taciturna viae, modulare; silenti</l>
                  <l n="l5"> Suspensum fluctu cernis mare, lentaque nullo</l>
                  <l n="l6"> Murmure spirantis circumvolat aura Favoni.</l>
               </sp>
               <sp n="sp9" who="Thel">
                  <l n="l1"> Immo haec, quae vacuo nuper resupinus in antro</l>
                  <l n="l2"> Cum primum heu! luctus Celadon retulisset amaros,</l>
                  <l n="l3"> Deflevi, duraque amens in rupe notavi,</l>
                  <l n="l4"> Expediam. Tu <sic n="sic1">paupereas</sic> de murice conchas</l>
                  <l n="l5"> Dona para, et plenis, Dorila, gravia ostrea gemmis.</l>
                  <l n="l6">      Fluctus, heu! noti fluctus, et littora remis</l>
                  <l n="l7"> Pulsa meis, scopulique maris, lustrataque saxa,</l>
                  <l n="l8"> Retiaque, et nassae, et toto quaesita profundo</l>
                  <l n="l9"> Muta armenta mihi, et tenui mea cymba carina;</l>
                  <l n="l10"> Xaveris occubuit, jacuitque exsanguis arena,</l>
                  <l n="l11"> Flete, licet, nostris et respondete querelis.</l>
                  <l n="l12"> Quod si surda silent maris aequora, vos, age, saltem</l>
                  <l n="l13"> Spargite moerentes, mea lumina, spargite fletus.</l>
                  <l n="l14">      Heu pietas, quid jam misero mihi dulce relictum est</l>
                  <l n="l15"> Denique, quid misero jam dulce? Ipsa aequora sordent,</l>
                  <l n="l16"> Cymbaque, cumque suis vilescunt ostrea gemmis.</l>
                  <l n="l17"> Te, genitor, moriente, omnis mihi rapta voluptas.</l>
                  <l n="l18"> Spargite moerentes, mea lumina, spargite fletus.</l>
                  <l n="l19">     Tu mihi namque parens, tu caligantia coecis</l>
                  <l n="l20"> Lumina dempsisti tenebris; me sidera primum</l>
                  <l n="l21"> Sperare, et tuto docuisti insistere cursu</l>
                  <l n="l22"> Aetheris; et Thelgon, dixisti, sidera, Thelgon,</l>
                  <l n="l23"> Te poscunt, certumque patet tibi limen olympi.</l>
                  <l n="l24"> Spargite moerentes, mea lumina, spargite fletus.</l>
                  <l n="l25">     At nunc quis vel thura piis imponere flammis</l>
                  <l n="l26"> Edoceat, vel littoreas quaesita per undas</l>
                  <l n="l27"> Munera sacrare offenso placitura Tonanti?</l>
                  <l n="l28"> Qualis quae viduata suo vaga cymba magistro</l>
                  <l n="l29"> Fertur in oppositas nullo prohibente charybdes,</l>
                  <l n="l30"> Talis, te rapto, talis te, Xaveri, Thelgon.</l>
                  <l n="l31"> Spargite moerentes, mea lumina, spargite fletus.</l>
                  <l n="l32">     At saltem ipse tibi extrema conjunctus in hora</l>
                  <l n="l33"> Vidissem morientem, et sola in rupe jacentem!</l>
                  <l n="l34"> Frigentes refovissem artus, atque ultima verba</l>
                  <l n="l35"> Inscripsissem animo, et tecum quoque forte perissem.</l>
                  <l n="l36"> At nunc deserto jacuisti in littore, nec te</l>
                  <l n="l37"> Adspicere extremum potui, nec membra sepulcro</l>
                  <l n="l38"> Condere, eodemque heu! lacrimas tumulare sepulcro.</l>
                  <l n="l39"> Spargite moerentes, mea lumina, spargite fletus.</l>
                  <l n="l40">     Hic certe vacuo statuam tibi littore saltem</l>
                  <l n="l41"> Aequoreis aram conchis, algaque virenti</l>
                  <l n="l42"> Surgentem; celso nam tu sublimis olympo</l>
                  <l n="l43"> Regna tenes, coelumque, et lucida sidera calcas.</l>
                  <l n="l44"> Hic tibi dona feram lacrimis conspersa, tuumque</l>
                  <l n="l45"> Littoreas nomen resonare docebimus undas.</l>
                  <l n="l46"> Claudite moerentes, mea lumina, claudite fletus.</l>
               </sp>

            </div>
         </div>
         <div type="carmen" n="div3">
            <head n="head1">Ecloga <num n="num1" value="3">III</num>: Parthenis</head>
            <argument n="argument2">
               <p n="p1">
    Corydon Pastor, quaesita frustra per campos Parthenide, dum ejus ab antro discessum lacrimis prosequitur, lustralem ad Templum profectionem ex Lycida cognoscit: tum ambo in Pueri, Virginisque laudes alternis erumpunt.
  </p>
               <p n="p2">Coridon  —   Lycidas.</p>
            </argument>
            <div n="div3" type="poesis-ecloga" met="hexameter">
               <sp n="sp1" who="Cor">
                  <l n="l1"> Quos aditus, quae jam refugis nemora avia claustris</l>
                  <l n="l2"> Lustrabis, Corydon, aut quos errare per agros</l>
                  <l n="l3"> Institues? Vitrei per prata virentia fontes,</l>
                  <l n="l4"> Silvarumque umbrae, convexaque cautibus antra</l>
                  <l n="l5"> Dicite, quandoquidem campos fastidit, et arva,</l>
                  <l n="l6"> Dicite quas servet pulcherrima Parthenis urbes?</l>
                  <l n="l7"> Illam ego per silvas, et per spelaea sequutus</l>
                  <l n="l8"> Nusquam terrarum invenio. Vacua antra queruntur,</l>
                  <l n="l9"> Et deserta silent teneri praesepia nati.</l>
               </sp>
               <sp n="sp2" who="Ly">
                  <l n="l1"> Fallor, an arborea Coridon flet solus in umbra!</l>
                  <l n="l2"> O Coridon, quae caussa graves inopina querelas</l>
                  <l n="l3"> Excitat, et misero jubet indulgere dolori?</l>
                  <l n="l4"> Nonne vides procul ire greges, et vindice nullo</l>
                  <l n="l5"> Incustoditas per prata errare capellas?</l>
               </sp>
               <sp n="sp3" who="Cor">
                  <l n="l1"> O Lycida, nec cura gregis, nec cura salutis</l>
                  <l n="l2"> Ulla mihi superest; quid enim jam caetera prosint,</l>
                  <l n="l3"> Parthenide amissa! Miseros pertaesa colonos</l>
                  <l n="l4"> Illa abiit, nec quos demum diversa penates</l>
                  <l n="l5"> Incolat inveni, nec queis in saltibus erret.</l>
               </sp>
               <sp n="sp4" who="Ly">
                  <l n="l1"> Nescis ergo, sacris Infantem ut sisteret aris,</l>
                  <l n="l2"> Ad delubra gradu Matrem properasse pudico?</l>
               </sp>
               <sp n="sp5" who="Cor">
                  <l n="l1"> Non equidem audieram, meliora ad pascua namque</l>
                  <l n="l2"> Ivimus, et teneros procul hinc abduximus agnos.</l>
                  <l n="l3"> Nunc demum heu serus redeo. Sed prata virentes</l>
                  <l n="l4"> Si tibi sufficiant haedis pascentibus herbas,</l>
                  <l n="l5"> Pergentem licuit sacras deducere ad aras?</l>
               </sp>
               <sp n="sp6" who="Ly">
                  <l n="l1"> Et licuit; Lycidam nec dedignata sodalem</l>
                  <l n="l2"> Virgo Parens; aequo tulimus vestigia gressu.</l>
                  <l n="l3"> O Coridon, o qualis erat! Non pulchrior ullo</l>
                  <l n="l4"> Tempore divinos vultu adspirabat amores.</l>
                  <l n="l5"> Ipsa, mihi credas, avulsa a sedibus imi</l>
                  <l n="l6"> In Dominae occursum Solimeia currere templa</l>
                  <l n="l7"> Visa mihi, ipsa novo sacra exultare susurro.</l>
                  <l n="l8"> Tum pius haud tanto inflammatus ab aestu</l>
                  <l n="l9"> Numinis, o senior quae fata arcana Sacerdos</l>
                  <l n="l10"> Praecinuit, quales effudit pectore sortes!</l>
                  <l n="l11"> Nazareos Genitrix, Galileia regna, penates</l>
                  <l n="l12"> Nunc colit, et patrias servat pulcherrima sedes.</l>
               </sp>
               <sp n="sp7" who="Cor">
                  <l n="l1"> Fortunate puer dulcem adspexisse parentem</l>
                  <l n="l2"> Cui licuit, misero decedentemque mapali</l>
                  <l n="l3"> Adfari extremum, atque extrema adjungere dona!</l>
                  <l n="l4"> Ipse etiam, ah Lycida, nisi sors inimica fuisset,</l>
                  <l n="l5"> Ipse comes venissem, et nostro forsitan agnus</l>
                  <l n="l6"> De grege lustrales isset sacrandus ad aras;</l>
                  <l n="l7"> Aut nostra gemeret deductus ab arbore turtur.</l>
                  <l n="l8"> At modo dum luctus quo consolemur amaros</l>
                  <l n="l9"> Nil superest; vacuo saltem resupinus in antro</l>
                  <l n="l10"> Virginei partus cautes, et conscia saxa</l>
                  <l n="l11"> Servabo, et gracili carmen modulatus avena</l>
                  <l n="l12"> Illius ad notas nomen jactabimus auras.</l>
               </sp>
               <sp n="sp8" who="Ly">
                  <l n="l1"> Ipse etiam, tenerae tondent dum prata capellae,</l>
                  <l n="l2"> Tecum adero, et si forte placent alterna canemus</l>
                  <l n="l3"> Carmina, Parthenidi, memini, nam alterna placebant.</l>
                  <l n="l4"> Incipe tu, Coridon, te fistula nostra sequetur.</l>
               </sp>
               <sp n="sp9" who="Cor">
                  <l n="l1"> Muscosae cautes, et conscia Virginis antra,</l>
                  <l n="l2"> Quamvis neglecto jaceatis squallida saxo;</l>
                  <l n="l3"> Vos mihi cara domus, vestro spirare recessu</l>
                  <l n="l4"> Dum liceat, patrii vilescunt tecta mapalis.</l>
               </sp>
               <sp n="sp10" who="Ly">
                  <l n="l1"> Felices umbrae, et manibus reptata tenellis</l>
                  <l n="l2"> Antra Deo, quamvis silvestri horrentia cultu,</l>
                  <l n="l3"> Non mihi dulce magis campos Jordanis amicos,</l>
                  <l n="l4"> Moeniaque, et sedes Solymae incoluisse superbas.</l>
               </sp>
               <sp n="sp11" who="Cor">
                  <l n="l1"> Hic ego divinos meditatus Virginis ignes</l>
                  <l n="l2"> Inflabo ad numerum tenues ex ordine cannas;</l>
                  <l n="l3"> Haec loca Parthenidem, percussaque vocibus antra,</l>
                  <l n="l4"> Parthenidem dulci resonabunt saxa susurro.</l>
               </sp>
               <sp n="sp12" who="Ly">
                  <l n="l1"> Hic ego divini nomen mihi dulce Puelli</l>
                  <l n="l2"> Inscribam scopulis, et cuspide falcis acuta</l>
                  <l n="l3"> Mandabo saxis teneros in imagine vultus;</l>
                  <l n="l4"> Haec spelunca meos testabitur omnis amores.</l>
               </sp>
               <sp n="sp13" who="Cor">
                  <l n="l1"> Vere novo roseum campo Zephyritis honorem</l>
                  <l n="l2"> Quum referet, varioque ornabit prata colore;</l>
                  <l n="l3"> Hic ego purpureis populatus floribus hortos</l>
                  <l n="l4"> Suspendam circum nexas de more corollas.</l>
               </sp>
               <sp n="sp14" who="Ly">
                  <l n="l1"> Quum gravis optata pendebit in arbore fructus,</l>
                  <l n="l2"> Curvabuntque suos poma autumnalia ramos;</l>
                  <l n="l3"> Hic ego lecta feram plenis pia dona canistris,</l>
                  <l n="l4"> Et sacrata omni pendebunt munera saxo,</l>
               </sp>
               <sp n="sp15" who="Cor">
                  <l n="l1"> Dulce apibus flores, viridantia prata capellis,</l>
                  <l n="l2"> Hesperus agricolis, fontes sitientibus arvis;</l>
                  <l n="l3"> Sic mihi dulce fuit cupidos in Virgine vultus</l>
                  <l n="l4"> Figere, dum nostrum non dedignata mapale est.</l>
               </sp>
               <sp n="sp16" who="Ly">
                  <l n="l1"> Triste apibus taxi, maturis grando racemis,</l>
                  <l n="l2"> Syrius et campis, et flavis messibus imbres;</l>
                  <l n="l3"> Sic mihi triste, aliis dum, Pupule, vivis in oris,</l>
                  <l n="l4"> Non posse ad teneras deponere munera plantas.</l>
               </sp>
               <sp n="sp17" who="Cor">
                  <l n="l1"> Sed jam lassato Titan subit aequora curru,</l>
                  <l n="l2"> Vesper et aethereo flammas accendit olympo;</l>
                  <l n="l3"> Occidit et Titan, et nox cadet ipsa; sed unus,</l>
                  <l n="l4"> Alma parens, nostri non occidet ignis amoris.</l>
               </sp>
               <sp n="sp18" who="Ly">
                  <l n="l1"> Jam tacet omne nemus, volucris tacet omnis, et omnis</l>
                  <l n="l2"> Fluminis unda silet, sileant et carmina; sed te,</l>
                  <l n="l3"> Si taceant versus, taceant si carmina, Pupe,</l>
                  <l n="l4"> Hic locus, hi montes, haec ipsa arbusta loquentur.</l>
               </sp>
            </div>
         </div>
         <div type="carmen" n="div4">
            <head n="head1">Ecloga IV: Alexis.</head>
            <argument n="argument2">
               <p n="p1">Argumentum.</p>
               <p n="p2">
  Nocturna fuga e paternis aedibus elapso D. Alexio discessum ejus matrisque ac sponsae lacrimas Damon pastor miserabili cantu prosequitur.
</p>
            </argument>
            <div n="div3" type="poesis-ecloga" met="hexameter">
               <l n="l1"> Forte sub antiquae contraxerat ilicis umbra</l>
               <l n="l2"> Omne pecus Damon, cum sol altissimus agros</l>
               <l n="l3"> Ureret et raucis resonarent arva cicadis.</l>
               <l n="l4"> Ergo dum teneri recubant sub matribus haedi</l>
               <l n="l5"> Graminaque, et pastas grex undique ruminat herbas,</l>
               <l n="l6"> Ille domo profugum patria deflebat Alexin</l>
               <l n="l7"> Multa dolens matrisque vicem sponsaeque relictae,</l>
               <l n="l8"> Solus et hoc vacuas jactabat carmen ad auras.</l>
    
               <sp n="sp9" who="Damon">
                  <l n="l1">  Hic locus, hi montes, et amica silentia ruris,</l>
                  <l n="l2"> Et tacita quercus, et lenti fluminis undae</l>
                  <l n="l3"> Apta satis lacrimis; lacrimas referamus amaras.</l>
                  <l n="l4"> Dic age dic miseros nimium mea fistula luctus.</l>
                  <l n="l5">  Nymphae, Romulides nymphae, quae Tibridis, et quae</l>
                  <l n="l6"> Propter aquam sacri vitreas Anienis ad oras</l>
                  <l n="l7"> Muscosas legitis commixtis floribus herbas,</l>
                  <l n="l8"> Heu qui vos tenuere loci, quae devia ripis</l>
                  <l n="l9"> Gramina, cum dubios Lunae fulgentis ad ignes</l>
                  <l n="l10"> Praecipiti ferus ah gressu properaret Alexis,</l>
                  <l n="l11"> Cum genitrix laniata genas, discissa capillos</l>
                  <l n="l12"> Canitiem sparsa miseram foedaret arena,</l>
                  <l n="l13"> Impleretque suis resonantia saxa querelis?</l>
                  <l n="l14"> Illam incendentem gemitus, caelumque profusis</l>
                  <l n="l15"> Urgentem lacrimis motis flevere cupressus</l>
                  <l n="l16"> Verticibus steriles illam flevere myricae,</l>
                  <l n="l17"> Atque armenta suis comploravere sub antris.</l>
                  <l n="l18"> Heu quot sola vagis luces erravit in agris!</l>
                  <l n="l19"> Heu quot desertas flevit miserabile noctes</l>
                  <l n="l20"> Anxia, dum profugum delamentatur Alexin!</l>
                  <l n="l21"> Ille fugit, tacitisque celer se condit in umbris.</l>
                  <l n="l22"> Ah puer, ah fugitive puer, quas tendis in oras?</l>
                  <l n="l23"> Quae deserta petis? quae te spelaea ferarum</l>
                  <l n="l24"> Accipient profugum? Questus ah conjugis audi,</l>
                  <l n="l25"> Conjugis ah questus miserae; jacet illa paternis</l>
                  <l n="l26"> Sola gemens tectis, et saevis pectora palmis</l>
                  <l n="l27"> Percutit, et miseris ululatibus aera complet.</l>
                  <l n="l28"> Non illam pueri flentem, innuptaeque puellae,</l>
                  <l n="l29"> Non illam dulces possunt deflectere matres.</l>
                  <l n="l30"> Seu roseis invecta rotis Aurora rubentes</l>
                  <l n="l31"> Extollat vultus, et candida lilia pandat,</l>
                  <l n="l32"> Seu sese Hesperias velox demergat in undas,</l>
                  <l n="l33"> Te vocat et teneros fletu corrumpit ocellos.</l>
                  <l n="l34"> Populea qualis maerens cum turtur in umbra</l>
                  <l n="l35"> Amissum queritur socium, quem saevus in alto</l>
                  <l n="l36"> Nugantem vidit ramo venator, et alte</l>
                  <l n="l37"> Contorquens jaculum vita spoliavit; at illa</l>
                  <l n="l38"> Nocte dieque leves tremulis diverberat alis</l>
                  <l n="l39"> Auras, ingentique sonant virgulta querela.</l>
                  <l n="l40"> Tu tamen, o fugitive, ruis, nec matris imago,</l>
                  <l n="l41"> Tristia nec miserae tangunt suspiria sponsae.</l>
                  <l n="l42"> Et nunc desertis recubas seu lassus arenis,</l>
                  <l n="l43"> Sithoniasque nives Alpinaque frigora lustras,</l>
                  <l n="l44"> Et dubias sequeris per devia flumina ripas;</l>
                  <l n="l45"> Sive per incertas Euris spirantibus undas</l>
                  <l n="l46"> Saxa inter scopulosque maris metuendaque cete</l>
                  <l n="l47"> Curris, et audaci sulcas vada salsa carina.</l>
                  <l n="l48"> Forsitan aequoreis morieris spretus in undis.</l>
                  <l n="l49"> Ah tibi ne tumidae rumpant maria alta procellae!</l>
                  <l n="l50"> Ah tua ne mediis puppis solvatur in undis!</l>
                  <l n="l51"> Aut te Scylla ferox, aut te Zanclaea Charybdis</l>
                  <l n="l52"> Inter spumantes scopulis allidat arenas.</l>
                  <l n="l53"> Hei mihi namque ferunt medio latrare profundo</l>
                  <l n="l54"> Nescio quam Scyllam, et fluctus sorbere Charybdim,</l>
                  <l n="l55"> Et Libyco geminas consurgere litore Syrtes.</l>
                  <l n="l56"> Non tibi dulce magis patrio considere tecto</l>
                  <l n="l57"> Maternosque fovere sinus, non dulcia rura</l>
                  <l n="l58"> Incolere, et latos dominari, dure per agros?</l>
                  <l n="l59"> Cernis ut incultis revocet te frondibus arbos,</l>
                  <l n="l60"> Et vitrei fontes, et rauco murmure flumen</l>
                  <l n="l61"> Te repetant, dominumque sibi querantur ademptum?</l>
                  <l n="l62">  Sed jam praecipitem impellunt vada caerula puppim</l>
                  <l n="l63"> Et vocat exoriens tauros ad flumina vesper,</l>
                  <l n="l64"> Ite meae procul hinc, jam flevimus, ite capellae.</l>
               </sp>
            </div>
         </div>
         <div type="carmen" n="div5">
            <head n="head1">Ecloga V: Elisus.</head>
            <argument n="argument2">
               <p n="p1">Meliboeus, Thyrsis, Daphnis.</p>
            </argument>
            <div n="div3" type="poesis-ecloga" met="hexameter">  
               <sp n="sp1" who="Mel">
                  <l n="l1"> Occiduas nondum sol vespertinus ad undas</l>
                  <l n="l2"> Urget equos, o Thyrsi; viden', rura omnia circum</l>
                  <l n="l3"> Incustoditum tondet pecus, et juga bobus</l>
                  <l n="l4"> Nondum lassati vasta sub rupe coloni</l>
                  <l n="l5"> Dempserunt. Hac fessi ambo sedeamus in herba;</l>
                  <l n="l6"> Mox coeptum repetemus iter, leve gramen, et ipse</l>
                  <l n="l7"> Garrulus offensis invitat rivulus undis.</l>
               </sp>
               <sp n="sp2" who="Thyr">
                  <l n="l1"> [Thyr.] Te sequar, o Meliboee, libens; nam me quoque longum</l>
                  <l n="l2"> Fregit iter; brevis et superat labor, aspice saxum,</l>
                  <l n="l3"> Quod mihi, dum teneros olim depelleret haedos,</l>
                  <l n="l4"> Monstrabat pater, et gressum accelerare jubebat.</l>
               </sp>
               <sp n="sp3" who="Mel">
                  <l n="l1"> [Mel.] Urge, o Thyrsi, gradus, brevis en via restat ad urbem.</l>
                  <l n="l2"> Interea tu si quid habes, seu Caesaris arma,</l>
                  <l n="l3"> Seu conjuratos metuenda in foedera Reges</l>
                  <l n="l4"> Quod referat, modulare; agiles in frondibus aurae,</l>
                  <l n="l5"> Et circum argutae responsant undique silvae.</l>
               </sp>
               <sp n="sp4" who="Thyr">
                  <l n="l1"> [Thyr.] Quin potius nos, quandoquidem portamus Eliso</l>
                  <l n="l2"> Donum castaneasque nuces, et roscida mala,</l>
                  <l n="l3"> Illius in laudes calamos inflemus, et illum</l>
                  <l n="l4"> Carminis celebremus; habent et carmina munus.</l>
               </sp>
               <sp n="sp5" who="Mel">
                  <l n="l1"> [Mel.] Quis tamen hic circum gemitus sonat. O bone Daphni,</l>
                  <l n="l2"> Dic age quid viridi recubans sub tegmine carmen</l>
                  <l n="l3"> Intonsas resonare doces miserabile quercus?</l>
               </sp>
               <sp n="sp6" who="Daph">
                  <l n="l1"> [Daph.] Quid faciam, o Meliboee, aut quae solatia restant,</l>
                  <l n="l2"> Cum neque per silvas, cum nec per inhospita lustra</l>
                  <l n="l3"> Heu nostri quondam decus ingens ruris Elisum</l>
                  <l n="l4"> Reppererim, licet et silvas, et inhospita saxa</l>
                  <l n="l5"> Lustrarim, jaceamque ingrata solus in umbra?</l>
               </sp>
               <sp n="sp7" who="Mel">
                  <l n="l1"> [Mel.] Fortunate puer tibi si tam pulchra querelas</l>
                  <l n="l2"> Causa movet, moestos fletu corrumpere vultus</l>
                  <l n="l3"> Desine. Quem dudum per devia rura secutus</l>
                  <l n="l4"> Quaeris adhuc, nostras, si nescis, ille per oras</l>
                  <l n="l5"> Regnat, et hos montes, nemus hoc, et flumina servat.</l>
                  <l n="l6"> Aspicis ut levior ventus sonet, ut nemus ipsum</l>
                  <l n="l7"> Vernet, et insuetis se floribus induat arbos?</l>
                  <l n="l8"> Et nemus, et domino plaudit locus ipse recenti.</l>
               </sp>
               <sp n="sp8" who="Thyr">
                  <l n="l1"> [Thyr.] Quin haec vimineis fragrantia dona canistris</l>
                  <l n="l2"> Inspice, balantemque agnum; illi haec rustica dona</l>
                  <l n="l3"> Urbem ad vicinam, non est via longa, feremus.</l>
               </sp>
               <sp n="sp9" who="Daph">
                  <l n="l1"> [Daph.] Felices nimium tanto Pastore coloni!</l>
                  <l n="l2"> Silvae felices! Vobis Saturnia regna</l>
                  <l n="l3"> Iam redeunt! priscumque aetas mutatur in aurum.</l>
                  <l n="l4"> Nunc tamen o, si qua est pietas, me ducite ad urbem</l>
                  <l n="l5"> Ducite me, pueri; sic vobis herbida tellus</l>
                  <l n="l6"> Florentem pecori cytisum ferat, et vagus amnis</l>
                  <l n="l7"> Limpida sufficiat pastis sua flumina tauris.</l>
                  <l n="l8"> Ah liceat vidisse semel te dulcis Elise,</l>
                  <l n="l9"> Et jam fatales mea lumina claudite Parcae.</l>
               </sp>
               <sp n="sp10" who="Thyr">
                  <l n="l1"> [Thyr.] Ibimus, interea coeptos abrumpere versus.</l>
                  <l n="l2"> Ah scelus est, mutamque humero pendere cicutam;</l>
                  <l n="l3"> Incipe Daphni prior, carmen nos deinde sequemur.</l>
               </sp>
               <sp n="sp11" who="Daph">
                  <l n="l1"> [Daph.] Muscosi fontes, sacrum nemus, altaque rupes,</l>
                  <l n="l2"> Et densi frutices, et densior ilicis umbra,</l>
                  <l n="l3"> Auraque, quae tenues umbras quatis, aut mihi Elisum</l>
                  <l n="l4"> Reddite, vel lentas hic propter fluminis undas</l>
                  <l n="l5"> Cernetis morientem, et corpus inane tegetis.</l>
               </sp>
               <sp n="sp12" who="Thyr">
                  <l n="l1"> [Thyr.] Solvite jam fessis, pueri, juga solvite tauris,</l>
                  <l n="l2"> Tityre linque solum; magnus tenet haec loca pastor.</l>
                  <l n="l3"> Haec loca dum magnus pastor tenet, ipsa virebunt</l>
                  <l n="l4"> Litora, turgentes scopulus feret ipse racemos.</l>
               </sp>
               <sp n="sp13" who="Mel">
                  <l n="l1"> [Mel.] Ite meae jam nunc, laetum pecus, ite capellae;</l>
                  <l n="l2"> Ludite felices per gramina; regnat Elisus.</l>
                  <l n="l3"> Iam tristes fugere lupi, jam montibus istis</l>
                  <l n="l4"> Nullus terrificis trepidabit Pastor ab ursa.</l>
               </sp>
               <sp n="sp14" who="Daph">
                  <l n="l1"> [Daph.] Ducite pascentes miseri ad praesepia tauros,</l>
                  <l n="l2"> Ducite, jam nostris discessit Elisus ab oris.</l>
                  <l n="l3"> Undique desertos lupus incursabit in agnos.</l>
                  <l n="l4"> Ipse canis miseras rapiet canis ipse capellas.</l>
               </sp>
               <sp n="sp15" who="Thyr">
                  <l n="l1"> [Thyr.] O Musae Aonides, o Pastoralis Apollo,</l>
                  <l n="l2"> Culta nimis quondam mihi numina, venit Elisus,</l>
                  <l n="l3"> Venit in has silvas; jam nullum numen habetis</l>
                  <l n="l4"> Et Musae Aonides, et pastoralis Apollo.</l>
               </sp>
  
               <sp n="sp16" who="Mel">
                  <l n="l1"> [Mel.] Venimus en tandem, depromite munera, ad urbem</l>
                  <l n="l2"> Venimus. O salve terra mihi gratior omni</l>
                  <l n="l3"> Urbs vetus in gremio si felicissima servas</l>
                  <l n="l4"> Pastorem egregium, si tu servaris ab illo.</l>
               </sp>
            </div>
         </div>
      </body>
   </text>
</TEI>