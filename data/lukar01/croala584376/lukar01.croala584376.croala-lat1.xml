<TEI xmlns="http://www.tei-c.org/ns/1.0">
   <teiHeader>
      <fileDesc xml:id="lukarevic-i-partheniados-1">
         <titleStmt>
            <title ref="lukar01-c01-partheniados">Partheniados seu De cultu virginitatis liber I, versio electronica</title>
            <author ref="lukar01">
               <persName xml:lang="hr">Lukarević, Ivan</persName>
               <date>1622–1709</date>
            </author>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
               <persName>
                  <ref type="viaf" target="305660390">Irena Bratičević</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Ex MSto transcripsit</resp>
               <persName>Judita Uremović</persName>
            </respStmt>
         </titleStmt>
         <editionStmt>
            <edition>Izdanje prema digitalnom faksimilu rukopisa.</edition>
         </editionStmt>
         <extent ana="C">Mg:C versus 399, verborum 2510</extent>
         <publicationStmt>
            <p>elektronska verzija: Croatica et Tyrolensia, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date when-iso="2015-09">Rujna 2015</date>.</p>
         </publicationStmt>
         <sourceDesc>
            <p>
               <bibl>Dubrovnik, AMB 1307</bibl>
            </p>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="1"/>
          <tagUsage gi="body" occurs="1"/>
          <tagUsage gi="change" occurs="2"/>
          <tagUsage gi="choice" occurs="1"/>
          <tagUsage gi="closer" occurs="1"/>
          <tagUsage gi="corr" occurs="1"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="del" occurs="1"/>
          <tagUsage gi="div" occurs="1"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="editor" occurs="1"/>
          <tagUsage gi="encodingDesc" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="1"/>
          <tagUsage gi="keywords" occurs="3"/>
          <tagUsage gi="l" occurs="399"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="listChange" occurs="1"/>
          <tagUsage gi="milestone" occurs="17"/>
          <tagUsage gi="namespace" occurs="1"/>
          <tagUsage gi="orgName" occurs="1"/>
          <tagUsage gi="orig" occurs="1"/>
          <tagUsage gi="p" occurs="5"/>
          <tagUsage gi="particDesc" occurs="1"/>
          <tagUsage gi="persName" occurs="7"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="5"/>
          <tagUsage gi="resp" occurs="2"/>
          <tagUsage gi="respStmt" occurs="2"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="40"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="45"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="6"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
        </namespace>
      </tagsDecl>
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1700" to="1737" period="17xx_2_third">1700–1737</date>
            
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - epica</term>
               <term>poesis - fragmentum</term>
            </keywords>
         </textClass>
      </profileDesc>
      <revisionDesc>
         <!-- nisu zabilježene intervencije druge ruke? -->
         <listChange>
            <change>
               <persName>
                  <ref type="viaf" target="6913774">Neven Jovanović</ref>
               </persName>
               <date>2015-10-25</date>
               Zaglavlje i formatiranje za CroALa - početno.
               Spellcheck - označena pravopisna odstupanja.
            </change>
            <change>
               <persName>Irena</persName>
               <date>2015-10-03T17:55:00</date>
            </change>
         </listChange>
      </revisionDesc>
   </teiHeader>
   <text xml:base="urn:cts:croala:lukar01.croala584376.croala-lat1:" xml:lang="lat">
      <body xml:lang="lat" n="body1">
         <div n="div1" type="poesis-epica" met="hexameter">
            <head n="head1">
               Partheniados seu De cultu virginitatis, liber I
            </head>
            <l n="l2">Si te marmoream templis, si ponimus auream,</l>
            <l n="l3">Huc ades, et uotis iamdudum assueta uocari</l>
            <l n="l4">Virgo meis da felicem mihi carminis ortum,</l>
            <l n="l5">Da cursum facilem, teque ac tua dona canentis</l>
            <l n="l6">O bona diua pium uatis ne despice carmen.</l>
            <l n="l7">Et uos diuino semper pendentia nutu</l>
            <l n="l8">Agmina, pennati proceres, quibus integer aeui</l>
            <l n="l9">Flos oculis uernat, nec tardae bruma senectae</l>
            <l n="l10">Spargit inocciduos fatali uellere crines;</l>
            <l n="l11">Diuinum si quid meditor, mihi pondera terrae</l>
            <l n="l12">Excutite, et Coeli puros recludite fontes.</l>
            <l n="l13">Vos quoque Virginei quos intulit orbita lactis</l>
            <l n="l14">Regis in amplexum superi, sedesque beatas</l>
            <l n="l15">Terrarum aligeri quondam, nunc aurea mundi</l>
            <l n="l16">Lumina, lucentem Coelo quae cingitis agnum,</l>
            <l n="l17">Ferte simul, puerique pedem, <sic n="sic1">inuptaeque</sic> puellae</l>
            <l n="l18">Lilia uestra cano. Sed nec mihi <sic n="sic1">delphica</sic> mentem</l>
            <l n="l19">Flamma regat, nec Pierii chorus incola collis</l>
            <l n="l20">Castalio dubium deducat fonte liquorem.</l>
            <l n="l21">Illa etiam Idalios tinxerunt pocula uates,</l>
            <l n="l22">Et flammis quandoque nocentibus ardet Apollo.</l>
            <l n="l23">Nullam quaero facem, radiet quae luce maligna,</l>
            <l n="l24">Et qui non sapiat Caelum mihi desipit humor</l>
            <milestone n="milestone25" unit="page"/>
            <l n="l26">Sit rogo caelicolae nostri caelestis origo</l>
            <l n="l27">Carminis, <sic n="sic1">aethereumque</sic> trahat mea musa uigorem,</l>
            <l n="l28">Ut quondam Isacidum sacro mens ebria uatum</l>
            <l n="l29">Flamine <sic n="sic1">sydereos</sic> traxit de numine sensus,</l>
            <l n="l30">Diuinoque suos animauit robore cantus.</l>
            <l n="l31">Prima pudicitiae custos, dux prima ruboris,</l>
            <l n="l32">Quo tenerum aetatis uer uiuida pingit honestas,</l>
            <l n="l33">Est fuga. Ueloces Parthorum more sagittas</l>
            <l n="l34">Iactet Parthenius fugitiuo corpore miles,</l>
            <l n="l35">Et tergo, non fronte gerat cum Cypride bellum.</l>
            <l n="l36">Heu male consumptos sero deflebit amores,</l>
            <l n="l37">Et frustra exactos per gaudia foeda Decembres</l>
            <l n="l38">Damnabit grauis ipse sibi, et nec carus amicis</l>
            <l n="l39">Nec Patriae, Venerem qui <sic n="sic1">marte</sic> lacesset aperto</l>
            <l n="l40">Turpe putans refugo uitare incendia gressu.</l>
            <l n="l41">At non sic Phariae molimina blanda puellae</l>
            <l n="l42">Josephus fregit, postquam turbauit <sic n="sic1">heriles</sic>
            </l>
            <l n="l43">Luminibus nigris oculos, et corpore pulcro,</l>
            <l n="l44">Ignarus, caecum castis quoque uultibus ignem</l>
            <l n="l45">Posse trahi atque ipsum roseis obstare pudorem</l>
            <l n="l46">Virginibus, dum flos rubicundae irritat amorem</l>
            <l n="l47">Frontis, et ingenuo quae fulget gratia uultu.</l>
            <l n="l48">Ille quidem recti memor, et uirtutis auarus</l>
            <milestone n="milestone49" unit="page"/>
            <l n="l50">Munera, blanditias, et mollia uerba precantis</l>
            <l n="l51">Forsitan, et lachrymas qualis Marpesia cautes,</l>
            <l n="l52">Duraque, Carpathio quae tunditur aequore rupes</l>
            <l n="l53">Spreuit <sic n="sic1">inacessus</sic> Cypridi, precibusque doloris.</l>
            <l n="l54">Tunc primum obsequii uiolauit iura benigni</l>
            <l n="l55">Nobile Mancipium, toruumque aspexit, et acres</l>
            <l n="l56">Iratum miti concepit pectore flammas,</l>
            <l n="l57">Mille trahens uarios perculsa fronte colores.</l>
            <l n="l58">Fraternus furor, et putri nox atra profundi,</l>
            <l n="l59">Exilium patriae, seruilia uincula, tellus</l>
            <l n="l60">Barbara, rapta sibi crudeli funere Mater</l>
            <l n="l61">Iam leue uulnus erant. Aegyptia peius amauit</l>
            <l n="l62">Coniux, quam fratres poterant odisse, pudico</l>
            <l n="l63">Plus metuenda fuit Iuveni peregrina uoluptas,</l>
            <l n="l64">Quam consanguineo flagrans in pectore liuor.</l>
            <l n="l65">Non tamen inuictus generosi sanguinis heros</l>
            <l n="l66">Nutauit sed nec dextra, nec uiribus usus,</l>
            <l n="l67">Nec Martis Clypeo est, nec acinace gnarus apertam</l>
            <l n="l68">Vim contra blandos nil posse cupidinis arcus</l>
            <l n="l69">At neque facunda tentavit uoce ruentis</l>
            <l n="l70">In scelus infandum dominae reuocare furorem;</l>
            <l n="l71">Tunc etenim docti male uox consumitur oris,</l>
            <milestone n="milestone72" unit="page"/>
            <l n="l73">Cum timor est, caeco mentem ne fascinet astu</l>
            <l n="l74">Foemina, neue reum tandem se lugeat actor.</l>
            <l n="l75">Scilicet arguti uultus plus muta uenustas,</l>
            <l n="l76">Quam vox causidici persuadet larga diserti.</l>
            <l n="l77">Unica seruauit iuuenem fuga. Nam simul atram</l>
            <l n="l78">Sensit adesse luem, quam turpis dextera tactu</l>
            <l n="l79">Vestibus afflaret summis, exterrita qualis</l>
            <l n="l80">Agricola coniux, occultum forte sub herbis,</l>
            <l n="l81">Quas gremio complexa tenet, si conspicit anguem,</l>
            <l n="l82">Concutitur trepidans, gremiumque repente resoluit</l>
            <l n="l83">Immemor herbarum, et malefida cyclade corpus</l>
            <l n="l84">Liberat, ac tumidi fugit horrida colla colubri:</l>
            <l n="l85">Sic Puer, ut <sic n="sic1">phariae</sic> uidit sibi pallia nuptae</l>
            <l n="l86">Prensa manu, infectos humeris excussit amictus</l>
            <l n="l87">Perfusus pallore genas, celeremque nefando</l>
            <l n="l88">Limine proripuit gressum, et frustratus amantem est.</l>
            <l n="l89">Hanc insiste uiam, pedibusque impressa fugacis</l>
            <l n="l90">Isacidae preme sollicitis vestigia plantis</l>
            <l n="l91">Quisquis adhuc primum naturae in pectore florem</l>
            <l n="l92">Conservas, cinere obductas ne tange doloso</l>
            <l n="l93">Prunas, et siquae uel summis vestibus <sic n="sic1">haerit</sic>,</l>
            <l n="l94">Excute fallacem tacta cum ueste fauillam.</l>
            <l n="l95">Si nulla est contracta lues, tamen excute nullam;</l>
            <l n="l96">Et uel praecipitem suspectae limine sedis</l>
            <milestone n="milestone97" unit="page"/>
            <l n="l98">Carpe fugam, missumque retro ne respice postem,</l>
            <l n="l99">Ni tua Letifero sale vix durescere membra, </l>
            <l n="l100">Lotea ceu riguit male salso marmore coniux.</l>
            <l n="l101">Ergo time, tenuis quamvis sit causa timoris.</l>
            <l n="l102">Virginei custos timor est fidissimus horti.</l>
            <l n="l103">Cerua canem timet, agna lupum, lupus ipse leaenam,</l>
            <l n="l104">Accipiter Iouis aligerum, accipitremque columba</l>
            <l n="l105">Cristatae uolucris leo cantus, omnia uirgo;</l>
            <l n="l106">Et uirides dumum seu dimouere lacertae,</l>
            <l n="l107">Seu flatu exiguo frondem fluuialis arundo</l>
            <l n="l108">Concussit, totis tremit artubus, horret et ipsam,</l>
            <l n="l109">Si nullum discrimen adest, discriminis umbram.</l>
            <l n="l110">Audacem trepidat Mauors, timidumque lacessit.</l>
            <l n="l111">At uenus audentem sequitur, metuitque timentem.</l>
            <l n="l112">Quid tamen in primis fugere illibata iuuentus,</l>
            <l n="l113">Quemque sibi morum, uitaeque adhibere magistrum,</l>
            <l n="l114">Quos comitum fidos, quos ducere debeat hostes</l>
            <l n="l115">Expediam. Sexus, quos et natura diremit,</l>
            <l n="l116">Et ratio, raro sine crimine mutua iungunt</l>
            <l n="l117">Colloquia, innatos animis nisi temperet aestus</l>
            <l n="l118">Virtutis nexus, uel sanguinis. Hunc ubi demas,</l>
            <l n="l119">Plus uitanda uiris est foemina, uirque puellis,</l>
            <l n="l120">Quam rapidis uitetur <sic n="sic1">Olympica</sic> meta quadrigis,</l>
            <milestone n="milestone121" unit="page"/>
            <l n="l122">
               <sic n="sic1">Scillaeus</sic> ratibus uortex, Getulaque syrtis.</l>
            <l n="l123">Ah puer ah tenerae matris timor, aureus ora</l>
            <l n="l124">Cui nunc irradiat pudor, et festiua uigorem</l>
            <l n="l125">Afflant purpureum syncerae lumina frontis,</l>
            <l n="l126">Heu fuge Gorgoneos uultus. Non te ipse triformi</l>
            <l n="l127">Pegasus expediet monstro, si dura subibis</l>
            <l n="l128">Gaudia, queis animos eneruat saeua Dione:</l>
            <l n="l129">Turpe uiro patiere iugum: Te uilis inertes</l>
            <l n="l130">Ad calathos rediget probrosaque pensa uoluptas,</l>
            <l n="l131">Sis licet Alcides, sis <sic n="sic1">Larissaeus</sic> Achilles.</l>
            <l n="l132">Hunc etenim Atridis pariter, Priamoque timendum</l>
            <l n="l133">Euersorem Asiae segni Lycomedis in aula</l>
            <l n="l134">Proh cineris pudor Hectorei! Sub imagine sexus</l>
            <l n="l135">Imbellis, uiridi uersantem brachia thyrso,</l>
            <l n="l136">Inuictoque rudes tenuantem pollice lanas</l>
            <l n="l137">Mollis ad arbitrium dominae, deprendit Ulysses.</l>
            <l n="l138">Illum etiam, fortes cui delassare lacertos</l>
            <l n="l139">Argolici nunquam potuerunt iussa tyranni,</l>
            <l n="l140">Quem neque Lernaeus numeroso terruit anguis</l>
            <l n="l141">Vertice, sanguineo nec Stymphalis humida rostro,</l>
            <l n="l142">Centaurusque minax, et forma tricorporis umbrae,</l>
            <l n="l143">Femineae fregere manus, iacuitque per herbam</l>
            <l n="l144">Clauae ingens pondus, tergumque immane leonis</l>
            <milestone n="milestone145" unit="page"/>
            <l n="l146">Dum lanosa, viri posito Tirynthius ore, </l>
            <l n="l147">Inter Maeonias ducebat penna puellas.</l>
            <l n="l148">Hercule, te melior tamen, et Chironis alumno</l>
            <l n="l149">Mollibus a laqueis tragico deterreat heros</l>
            <l n="l150">Euentu, et cautam reddat formidine mentem.</l>
            <l n="l151">Aspice, ut ingenti, quo confluit ira, theatro	</l>
            <l n="l152">Ludere feralem dura sub compede ludum</l>
            <l n="l153">Cogitur, utque suis hostilia gaudia pascit</l>
            <l n="l154">Ludibriis gemino uiduatus lumine Samson</l>
            <l n="l155">Hic vir, hic est, quo terrigenum neque fortior ullus,</l>
            <l n="l156">Nec fuit inviso <sic n="sic1">Solimis</sic> funestior hosti</l>
            <l n="l157">Quot matrum extorsit gemitus, quot cladis aceruos</l>
            <l n="l158">Edidit, <sic n="sic1">aethereo</sic> seu cum correptus ab aestu</l>
            <l n="l159">Hostiles inimicum ignem iactaret in agros,</l>
            <l n="l160">Euulsam trepido seu forte rudentis ab ore</l>
            <l n="l161">Coniurata ferox torqueret in agmina malam.</l>
            <l n="l162">Felix, <sic n="sic1">idalio</sic> si cautus ab igne, torosam</l>
            <l n="l163">Ceruicem indecores nunquam posuisset in ulnas.</l>
            <l n="l164">Heu quae praecipitem rapis in ludibria mentem</l>
            <l n="l165">Blanda lues animi? Puerilis naenia torus</l>
            <l n="l166">Samsoni canitur, dum segnis turpe recumbit</l>
            <l n="l167">Fallaci gremio, arcani, quod crine latebat,</l>
            <l n="l168">Proditor, atque sui. Pecudis tondetur ad instar</l>
            <milestone n="milestone169" unit="page"/>
            <l n="l170">Vastator  nemorum, debellatorque leonum</l>
            <l n="l171">Invictus uigor ille animi, uis illa iuuentae</l>
            <l n="l172">Abscisso cum crine perit, fugit ardua membris</l>
            <l n="l173">Virtus, et toto nusquam est in corpore Samson.</l>
            <l n="l174">Quid superest, nisi capta gemens ut lumina perdat</l>
            <l n="l175">Quae iam perdiderat mendacis in ore puellae;</l>
            <l n="l176">Utque <sic n="sic1">Dioneo</sic> ludens Cyclopeo theatro</l>
            <l n="l177">Tandem aliena suis inuoluat fata ruinis?</l>
            <l n="l178">Haec te Virgo puer uulgata pericula cautum,</l>
            <l n="l179">Haec faciant auersantem insidiosa minoris</l>
            <l n="l180">Sexus blandimenta; rudem, toruamque pudori</l>
            <l n="l181">Effigiem praetende; rudis fuit incola ruris</l>
            <l n="l182">Castus Amazonides, patrii cui limina tecti</l>
            <l n="l183">Tuta fuere minus, quam Sylvae, ac lustra ferarum;</l>
            <l n="l184">Namque sua reperit pereuntem in fronte nouercam.</l>
            <l n="l185">Nunc age diversas uitandae <sic n="sic1">Amathuntidis</sic> artes</l>
            <l n="l186">Ingredere, et uarios, fuga queis patet, inspice colles.</l>
            <l n="l187">Mille modos fugiendi, ut mille pericula candor</l>
            <l n="l188">Mentis habet, Sacros alii subiere recessus</l>
            <l n="l189">Templorum, ut nocuos, quos dira mouebat <sic n="sic1">Erynnis</sic>.</l>
            <l n="l190">Numinis et Diuum reuerentia frangeret aestus.</l>
            <l n="l191">Ast alii, simul ac uitium tentare medullas</l>
            <milestone n="milestone192" unit="page"/>
            <l n="l193">
               <sic n="sic1">Caeperat</sic>, in rigidos nudato corpore uepres</l>
            <l n="l194">Prosiluere, luemque pio extinxere cruore.</l>
            <l n="l195">Nonnulli, ut stimulos blandi sensere furoris,</l>
            <l n="l196">Threicio <sic n="sic1">bachante</sic> sub interlunia uento,</l>
            <l n="l197">Cum riget omnis humus, detractis uestibus artus</l>
            <l n="l198">In gelida collo tenus immersere palude,</l>
            <l n="l199">Et propriis uenerem suffocauere sub undis.</l>
            <l n="l200">Sunt qui florentes, queis forma inimica nocebat,</l>
            <l n="l201">Corrupere genas macie, et pallentibus umbris,</l>
            <l n="l202">Aut pulcros texere nigra fuligine uultus,</l>
            <l n="l203">Quique ausi ferro infidos lacerare lepores,</l>
            <l n="l204">Mentis uirgineum decorarunt sanguine florem.</l>
            <l n="l205">Sunt quoque qui teneram, officio cogente, puellam</l>
            <l n="l206">Affati, fortem, ceu quondam Scaeuola, flammis</l>
            <l n="l207">Iniecere manum, dolor ut siccaret amoris</l>
            <l n="l208">Illiciti fontem. Vulcanum Erycina nocentem</l>
            <l n="l209">Tunc sensit, plusquam Herculeis tunc Hydra fauillis</l>
            <l n="l210">Extirpata momordit humum, et per uulnera uictor</l>
            <l n="l211">Incestos castis domuit pudor ignibus ignes.</l>
            <l n="l212">At multos timor, et niueae constantia mentis</l>
            <l n="l213">Urbibus abductos inter spelaea ferarum</l>
            <l n="l214">Occuluit, quibus herba dapes, et dura cubile</l>
            <l n="l215">Suppeditabat humus, nec egentibus ora fouebat</l>
            <milestone n="milestone216" unit="page"/>
            <l n="l217">Aut ceres, aut liquor exiguus rorantis Iacchi:</l>
            <l n="l218">Quippe sitim puro gaudentes fallere rivo,</l>
            <l n="l219">Et raptim carpto uitam traducere uictu,</l>
            <l n="l220">Ac tenuem Joue sub gelido libare soporem,</l>
            <l n="l221">Mentem exercebant, Coeloque animoque fruentes</l>
            <l n="l222">Omne rebellantis vitium ab radice secabant</l>
            <l n="l223">Corporis, inque ipso iugulabant fomite pestem</l>
            <l n="l224">Matris Acidaliae, cui pabula sufficit Euan,</l>
            <l n="l225">Argutaeque dapes, et inertis culcita lecti.</l>
            <l n="l226">Ast illam labor, et rigidi patientia Coeli,</l>
            <l n="l227">Insomnes oculi, quaesiti sponte dolores,</l>
            <l n="l228">Et sitis, et macies et pallida frangit egestas.</l>
            <l n="l229">Ergo inopes vario subigebant membra labore</l>
            <l n="l230">Magnanimi Heroes. Poenarum nomina mille,</l>
            <l n="l231">Mille nocendi artes aderant. Pars rupis obesae</l>
            <l n="l232">Imbribus obiecto uitam damnauerat antro,</l>
            <l n="l233">Tuta inter latebras tantum arbitrata pudoris</l>
            <l n="l234">Luce, pars Libycis exusta caloribus, atram</l>
            <l n="l235">Sole <sic n="sic1">subardenti</sic> contraxit corpore noctem</l>
            <l n="l236">Nigra genis, et nigra humero, sed candida corde.</l>
            <l n="l237">Hi sibi sub trunco sedem fixere cauatae</l>
            <l n="l238">Arboris, hos tumuli, simulacraque luce carentes</l>
            <l n="l239">Excepere, procul patriis Antonius ingens</l>
            <milestone n="milestone240" unit="page"/>
            <l n="l241">Sedibus undantes Libyae transmittit arenas,</l>
            <l n="l242">Semiuiroque uiam monstrante allabitur antro</l>
            <l n="l243">
               <sic n="sic1">Syluicolae</sic> Pauli, quem non virtutis egentem</l>
            <l n="l244">Incorrupta fides, caecique cupidinis horror</l>
            <l n="l245">Impulit in rupes, uicenaque lustra latentem</l>
            <l n="l246">Monte sub abrupto glacie durauit, et aestu.</l>
            <l n="l247">At premit excelsi fastigia summa cylindri</l>
            <l n="l248">Immotus Simeon, nudos aquilonibus artus</l>
            <l n="l249">Obiciens, et nec fontem, nec pabula captat,</l>
            <l n="l250">Dum cupidam parcit Coeli dulcedine mentem.</l>
            <l n="l251">Facundum quoque castus amor Stridonis alumnum</l>
            <l n="l252">Rupibus affixit <sic n="sic1">Bethleis</sic>, publica postquam</l>
            <l n="l253">Magnum <sic n="sic1">aclamauit</sic> Romani pompa theatri</l>
            <l n="l254">Praeceptorem orbis; sed quamvis arida nudus</l>
            <l n="l255">Tunderet ossa lapis, rugosaque corpore toto</l>
            <l n="l256">Horreret macies, blandis tamen improba spectris</l>
            <l n="l257">Romulei luxus mentem turbabat imago,</l>
            <l n="l258">Nec nisi <sic n="sic1">palladio</sic> concessit fracta labore.</l>
            <l n="l259">Sed nisi te superi stimulauerit aura Fauoni,</l>
            <l n="l260">Et mentem vigor omnipotens afflarit Olympi,</l>
            <l n="l261">Non tibi montanos suadebo habitare recessus.</l>
            <l n="l262">Saepe etenim tristes niueis nocuere latebrae</l>
            <l n="l263">Mentibus, irrepsitque lues ignobilis oci,</l>
            <milestone n="milestone264" unit="page"/>
            <l n="l265">Nulla ubi sunt laudis certamina, nulla Minervae.</l>
            <l n="l266">Urbibus in mediis populique in luce frequentis</l>
            <l n="l267">Secum habitare pudor nouit, sedemque quietam</l>
            <l n="l268">Ignotus reperit sub noti limine tecti.</l>
            <l n="l269">Nonne vides, ut sub gradibus celare paternis</l>
            <l n="l270">Post longum patriae exilium se perstat Alexis,</l>
            <l n="l271">Coniugis ut uultus, et lumina cara parentum</l>
            <l n="l272">Ancipiti fallat cultuque habituque perustus</l>
            <l n="l273">Solibus, aeger, inops, quantum heu mutatus ab illo</l>
            <l n="l274">Qui tenerum viridi vincebat Nirea forma,</l>
            <l n="l275">Ora aliena suis cum suspendebat ocellis.</l>
            <l n="l276">Interea crebris plangentes pectora palmis</l>
            <l n="l277">Crudelem coniux, crudelem mater Alexim,</l>
            <l n="l278">Longaeuusque uocat genitor, fletuque rigentes</l>
            <l n="l279">Euincunt cautes. Plorantibus assonat omnis</l>
            <l n="l280">Mauortis tellus, flerunt <sic n="sic1">capitolia</sic> alta,</l>
            <l n="l281">Formosae uitreis fleuerunt Naiades undis,</l>
            <l n="l282">Emisitque cauo gemitum <sic n="sic1">Tyberinus</sic> ab alueo.</l>
            <l n="l283">Nec tamen aut lachrymis, aut flectitur ille querelis,</l>
            <l n="l284">Certus nulli hominum sua prodere nomina, donec</l>
            <l n="l285">Frigida mors graciles anima secreuerit artus:</l>
            <l n="l286">Tantus amor sua corda suis cruciare <sic n="sic1">hymeneis</sic>.</l>
            <l n="l287">Rara pudicitiae sunt haec miracula; nullus</l>
            <milestone n="milestone288" unit="page"/>
            <l n="l289">Hic tamen illicitae vapor intercedere taedae,</l>
            <l n="l290">Insidiae poterant nullae: procul abfuit hostis:</l>
            <l n="l291">Casta domus, castae fuerant materque sororque</l>
            <l n="l292">Ipsaque castum oculis uxor spirabat amorem.</l>
            <l n="l293">Quid si proiecti <sic n="sic1">Syren</sic> tibi bella pudoris</l>
            <l n="l294">Collecto moueat <sic n="sic1">Phlegetonte</sic>, omnemque leporum,</l>
            <l n="l295">Turbam, omnes blandae Cythereidos explicet artes,</l>
            <l n="l296">Et nusquam pateat fuga? Tunc heu triste subibis</l>
            <l n="l297">Discrimen; tamen aude animis: immota uoluntas</l>
            <l n="l298">Dum perstet, dabit arma pudor. De culmine recti</l>
            <l n="l299">Nemo cadit, nisi quem deturbat mobile mentis</l>
            <l n="l300">Arbitrium, inuitumque nequit mordere uoluptas.</l>
            <l n="l301">Ars ubi nulla fuit, tamen artem castus Aquinas</l>
            <l n="l302">Inuenit Veneris iugulandae uecte tenaci</l>
            <l n="l303">Obductus carcer fugiendi obstruxerat omnem</l>
            <l n="l304">Spemque aditumque, cupidines cum perdita luxu,</l>
            <l n="l305">Et <sic n="sic1">stygiis</sic> imbuta dolis sine fronte puella</l>
            <l n="l306">Constitit improuisa oculis. Exterrita uirtus</l>
            <l n="l307">Quae casus dedit arma rapit: dedit ignea casus</l>
            <l n="l308">Arma: ignem rapit, et flagrantis uerbere torris</l>
            <l n="l309">Pellit feminea latitantem fronte Megaeram.</l>
            <l n="l310">At tibi captiuas holoserica uincula palmas,</l>
            <l n="l311">Heu stringunt tibi uincla pedes, uiolentaque mollis</l>
            <milestone n="milestone312" unit="page"/>
            <l n="l313">
               <sic n="sic1">Niceta</sic> generose tori te stramina mulcent.</l>
            <l n="l314">Deliciis pugnat pietate ferocior hostis,</l>
            <l n="l315">Dum tibi delicium vult extorquere pudoris.</l>
            <l n="l316">Is locus insidiis; quâ se mitissima tellus</l>
            <l n="l317">Induit in florem, legitur. conspirat amoeni</l>
            <l n="l318">In tua damna puer proles pulcherrima ueris.</l>
            <l n="l319">Ipsa ligustra tuo candent inimica ligustro,</l>
            <l n="l320">Et rosa uirgineo rubet insidiosa rubori.</l>
            <l n="l321">Muscosi fontes, lambentes gramina riui,</l>
            <l n="l322">Et cedrus, et quaecunque comis felicibus arbor</l>
            <l n="l323">Luxuriat, nemorumque oculis gratissimus horror,</l>
            <l n="l324">Et volucrum dulces animae, gemitusque canori</l>
            <l n="l325">Nympharum choreeque leues, uultusque proterui</l>
            <l n="l326">Heu coniuratis tibi lene leporibus urgent</l>
            <l n="l327">Tormentum. Si cantat olor, si Thracia pellex</l>
            <l n="l328">Dulce gemit uiridis pendens de uertice Rami,</l>
            <l n="l329">In tua fundit olor ferale pericula murmur,</l>
            <l n="l330">Et sortis Philomela suae tibi triste minatur</l>
            <l n="l331">Dedecus, arguto si sibilat aura susurro,</l>
            <l n="l332">Aura tuo iuuenis non sibilat aequa pudori.</l>
            <l n="l333">Omnia circaeis te blandimenta uenenis</l>
            <l n="l334">Oblita circumstant. Sed mens adamantina nullis</l>
            <l n="l335">Flectitur illecebris. Iam proelia cominus hostis</l>
            <milestone n="milestone336" unit="page"/>
            <l n="l337">Admouet. E medio <sic n="sic1">perfrictae</sic> foemina frontis</l>
            <l n="l338">Agmine ludentum erumpit, fusisque lacertis</l>
            <l n="l339">Te petit inuiolate pudor, tibi uipera pestem</l>
            <l n="l340">Fronte, superciliis, oculisque intentat, et ore,</l>
            <l n="l341">In te totum <sic n="sic1">Aheronta</sic> uomit, mentisque pudicae</l>
            <l n="l342">Arietat intactam repetitis fraudibus arcem.</l>
            <l n="l343">Quis tibi tunc animus? Manibus <sic n="sic1">bombicina</sic> telum</l>
            <l n="l344">Vincla negant, pedibusque fugam. Iam te premit hostis</l>
            <l n="l345">Undique iam uictor resonat Paeana tyrannus.</l>
            <l n="l346">O male concepti spes intercisa triumphi!</l>
            <l n="l347">Nicetas captus, uinctus, resupinus, inermis</l>
            <l n="l348">Pugnat, uincit adhuc: linguam, quae libera uinclis</l>
            <l n="l349">Sola fuit, linguam generoso dente recisam</l>
            <l n="l350">Vibrat in obstantem furiam frustoque diserto</l>
            <l n="l351">Imprimit infamem scelerata in frontem lituram,</l>
            <l n="l352">Et foedum euadit non turpi uulnere uulnus:</l>
            <l n="l353">Usque adeo nunquam sine telo est casta uoluntas.</l>
            <l n="l354">Audax praecipitem quandoque e <sic n="sic1">menibus</sic> altis</l>
            <l n="l355">Emisit saltum pudor, et discrimine vitae</l>
            <l n="l356">Discrimen trepidi sine labe redemit honoris.</l>
            <l n="l357">Ipse ego, quâ Ausoniam gaudentis oloribus Arni</l>
            <l n="l358">Caerulei latices lento mordent argento</l>
            <l n="l359">Insignem uidi iuuenem, cui forma pudorem</l>
            <milestone n="milestone360" unit="page"/>
            <l n="l361">Ornabat, formamque pudor, roseisque fluebant</l>
            <l n="l362">Mella labris apibus deducta, insignia gentis</l>
            <l n="l363">Quae fuerant, sed melle suo pretiosior olli</l>
            <l n="l364">Lac erat, intacti quo candent lilia cordis.</l>
            <l n="l365">Illum omnes generumque sibi, sponsumque puellis</l>
            <l n="l366">Optauere suis generoso e sanguine matres,</l>
            <l n="l367">Omnes hinc pulchros suspirauere nepotes.</l>
            <l n="l368">Auersus Cypriam tamen, et quoscunque <sic n="sic1">hymeneos</sic>,</l>
            <l n="l369">Iam dudum ille suos Coelo sacrarat amores,</l>
            <l n="l370">Propositique tenax matrum irrita uota fefellit.</l>
            <l n="l371">Indignata suas deludi Amathuntia flammas</l>
            <l n="l372">Artificem immisit scelerum artificemque leporum</l>
            <l n="l373">In iuuenis conclaue lupam, et ne poste pateret</l>
            <l n="l374">Effugium, ualuas uinclis obduxit ahenis.</l>
            <l n="l375">Concussit subiti facies inopina pericli</l>
            <l n="l376">Insuetum trepidare animum, fugitque repente</l>
            <l n="l377">Mutatus pallore rubor; tamen omnia lustrat</l>
            <l n="l378">Virginitas captiua, locum si forte saluti</l>
            <l n="l379">Inveniat: sperare vetat timor: utile tandem</l>
            <l n="l380">Consilium reperit spes obluctata timori</l>
            <l n="l381">Sed plenum ancipiti discrimine. Pariete summo</l>
            <l n="l382">Lucem aditus tecto paruus dabat; inde deorsum</l>
            <l n="l383">Lapsus erat praeceps, et plurima mortis imago.</l>
            <milestone n="milestone384" unit="page"/>
            <l n="l385">Hac placet effugium, capitis nec cura retardat.</l>
            <l n="l386">Imminet hinc vitae discrimen, at inde pudoris.</l>
            <l n="l387">Qualis eques tergo instantem dum cominus hostem</l>
            <l n="l388">Cernit equo celeri fugiens, si forte profundae</l>
            <l n="l389">Atque hinc hostilis furor, hinc deterreat atrox</l>
            <l n="l390">Caeptum rumpat iter sinuosa uorago cauernae</l>
            <l n="l391">Abscissae in partes geminas telluris hiatus,</l>
            <l n="l392">Impauidus non sistit equum, sed uoce minaci</l>
            <l n="l393">Increpitat cunctantem, et per discrimen apertum</l>
            <l n="l394">Urget in adversum latus, horrendumque patentem,</l>
            <l n="l395">Iamque uoraturam transmittit praepete fossam</l>
            <l n="l396">Quadrupedis saltu, mortemque euadit, et hostem:</l>
            <l n="l397">Non aliter, postquam hinc uitam, hinc trepidare pudorem</l>
            <l n="l398">Obsessus uidit iuuenis, dulcedine uitae</l>
            <l n="l399">Post habita niueo, quod alebat corde, ligustro,</l>
            <l n="l400">Expedit effugium saltu, et sine uulnere uictor</l>
            <l n="l401">Immortale refert geminato ex hoste trophaeum.</l>
            <l n="l402">I nunc tolle fugam fraus inuida, claude pudorem;</l>
            <l n="l403">Inueniet per aperta uiam discrimina mortis,</l>
            <l n="l404">Aëra per uacuum fugiet. Dabit ardor honesti</l>
            <l n="l405">Pennas, cui <sic n="sic1">nichil</sic> est nisi culpae infamia, clausum.</l>
            <l n="l406">At tibi macte animis puber pro talibus ausis,</l>
            <l n="l407">Pro uirtute noua, si mens praesaga futuri est</l>
            <l n="l408">Vatibus, aeternam <sic n="sic1">Phebi</sic> de fronde <choice n="choice2">
                  <orig n="orig1" resp="scriba"> coronam</orig>
                  <corr n="corr2" resp="scriba"> corollam</corr>
               </choice>,</l>
            <milestone n="milestone409" unit="page"/>
            <l n="l410">Augustae mox tergeminum diadema tiarae</l>
            <l n="l411">Sidera portendunt. Nascentur mellea terris</l>
            <l n="l412">Saecula, cum summo <sic n="sic1">uaticani</sic> uertice triplex,</l>
            <l n="l413">Mellificabit apis. Neve unquam gloria magni</l>
            <l n="l414">Deficiat generis, uiuasque in stirpe, superstes,</l>
            <l n="l415">Post tua purpurei regnabunt fata nepotes,</l>
            <l n="l416">Virgineique iterum reuocabunt tempora mellis.</l>
            <l n="l417">Sic pia magnanimum compensant astra pudorem</l>
         </div>
         <closer n="closer2">
            <del n="del1">Superest secunda pars primi libri</del>
         </closer>
      </body>
   </text>
</TEI>