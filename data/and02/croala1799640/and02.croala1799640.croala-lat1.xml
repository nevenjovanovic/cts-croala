<TEI xmlns="http://www.tei-c.org/ns/1.0">
  <teiHeader>
      <fileDesc xml:id="andreis-f-carm-h46">
         <titleStmt>
            <title>Carmina Tranquilli Andronici in ms-to Budapestensi H46, versio electronica</title>
            <author ref="and02">
               <persName xml:lang="hr">Andreis, Franjo Trankvil</persName>
               <date>1490-1571</date>
            </author>
            <editor>
               <persName>
                  <ref>Bratislav Lučin</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
      
         </titleStmt>
         <editionStmt>
            <edition>Moderno izdanje (2010) prema rukopisu.</edition>
         </editionStmt>
         <extent ana="C">Mg:C 229 versus, verborum 1547</extent>
         <publicationStmt>
            <p>Rad nastao u okviru znanstvenog projekta Profil hrvatskog latinizma,
          (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Studenoga
            2011.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Bibliotheca Universitatis, Pestini, MS.H 46</bibl>
         </sourceDesc>
      </fileDesc>
    <encodingDesc>
      
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date from="1550" to="1568" precision="medium" period="15xx_3_third">c. 1550 - c. 1568</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
               <term>1551-1600</term>
            </keywords>
            <keywords scheme="genre">
               <term>poesis - carmen</term>
               <term>poesis - epigramma</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-11</date>
        Novo, unificirano zaglavlje. Datacija u napomenama.
      </change>
         <change>
            <persName>
               <ref type="viaf" target="6913774">Neven Jovanović</ref>
            </persName>        
            <date>2011-11-13</date>
        TEI zaglavlje, formatiranje
      </change>
      </revisionDesc>
  </teiHeader>
  <text xml:base="urn:cts:croala:and02.croala1799640.croala-lat1:" xml:lang="lat" type="poesis">
      <body xml:lang="lat" n="body">
         <pb/>
         <div n="div1" type="carmen" met="hexameter">
            <head n="head">Precatio Tranquilli ad Deum</head>
            <l n="l1">O pater, o rerum Deus, infinita potestas,</l>
            <l n="l2">Qui mare, qui terras et summa tonitrua calcas,</l>
            <l n="l3">Cuncta tuis parent caelestia numina iussis,</l>
            <l n="l4">Quicquid et immensus terrarum amplectitur orbis,</l>
            <l n="l5">Saxa etiam et mutae pecudes rationis egentes </l>
            <l n="l6">Te patrem agnoscunt sancto nutuque feruntur.</l>
            <l n="l7">Degener unus homo, temerarius, improbus, audax,</l>
            <l n="l8">Impius et uarius, genio deceptus iniquo,</l>
            <l n="l9">Dissidet a mundi compage miserrimus errans,</l>
            <l n="l10">Ipse sui tanquam genitor primordia uitae </l>
            <l n="l11">Iecisset, nullo posthac occumberet aeuo.</l>
            <l n="l12">In quodcunque nefas laxis rapiuntur habenis</l>
            <l n="l13">Mortales animi, nos urget dira cupido</l>
            <l n="l14">Ambitioque tumens agitat, nos blanda uoluptas</l>
            <l n="l15">Inuidiaeque faces, aspergunt pectore uirus. </l>
            <l n="l16">Nulla fides et amor, reuerentia nulla est,</l>
            <l n="l17">Res agitur Scythicis multo inclementius ursis.</l>
            <l n="l18">Et miramur adhuc quod nos mala torquet egestas</l>
            <l n="l19">Aut inimica lues agros populatur et urbes!</l>
            <l n="l20">Nos fera bella premunt uelluntque a sedibus hostes, </l>
            <l n="l21">Rara quies, etiam uexant sub nocte tumultus,</l>
            <pb/>
            <l n="l22">Nec patitur placidos ea cura capescere somnos.</l>
            <l n="l23">Denique ut immemores, profugi seruique rebelles</l>
            <l n="l24">Plectimur innumeris te iusto uindice morbis.</l>
            <l n="l25">Sit satis, oramus suplices, pater optime diuum, </l>
            <l n="l26">Hactenus heu miseros tantum exhausisse malorum.</l>
            <l n="l27">In stabula errantes per inhospita saxa domosque</l>
            <l n="l28">Confer oues, stabili firmes uestigia gressu.</l>
            <l n="l29">Iusticiae inspires ignem et pietatis amorem,</l>
            <l n="l30">Ne tua dispereat soboles, uanescat imago, </l>
            <l n="l31">Mentis inops misereque iacens caligine caeca.</l>
            <l n="l32">Nam nisi tu praesens semel illustraueris, omne</l>
            <l n="l33">Corruit in praeceps, tenebris inuoluitur atris.</l>
            <l n="l34">Vt poenas sumpsisse iuuat quibus impia quondam</l>
            <l n="l35">Mens fuit atque animos uane domuisse superbos, </l>
            <l n="l36">Sic uelis iratum flammasque recondere fulmen,</l>
            <l n="l37">Mutato in melius, flenti quoque parcere uulgo!</l>
            <l n="l38">Non uindicta magis quam te miseratio tangit,</l>
            <l n="l39">Atque ea, quum nostrum peccatum ulcisceris olim,</l>
            <l n="l40">Supplicia ingentes palam uertuntur in usus. </l>
            <l n="l41">Non etenim ut cruties, sed, qua bonitate refulges,</l>
            <l n="l42">Castigas, pariat nobis dolor iste salutem.</l>
            <l n="l43">Te regem et dominum, te laetabunda parentem</l>
            <l n="l44">Haec tua progenies inflexo poplite adorat,</l>
            <l n="l45">Authorem mundi seruatoremque stupescit,<note place="foot" n="note">Textus in f. 181
            continuatur </note>
            </l>
            <pb/>
            <l n="l46">Ac petit exactam patris indulgentia labem</l>
            <l n="l47">Deleat et nolit nostrum meminisse malorum.</l>
            <l n="l48">Respice sed potius lachrymantes lumine dextro</l>
            <l n="l49">Et uirtute foue atque inuictum porrige robur,</l>
            <l n="l50">Ne quis forte furor, siue inconcessa uoluptas, </l>
            <l n="l51">Aut immane scelus iunctaeque cupidine fraudes</l>
            <l n="l52">Rursum conuellant rabide, populumque fidelem</l>
            <l n="l53">A gremio, metuende, tuo, tua iussa trementem,</l>
            <l n="l54">Eripiant, extemplo et ad impia Tartara trudant.</l>
            <l n="l55">Ergo in diuinis meditemur legibus usque </l>
            <l n="l56">Assidueque tuum celebretur, perfice, nomen;</l>
            <l n="l57">Cum diuis hominum fiat una eademque uoluntas,</l>
            <l n="l58">Vnus et in terris regat unum pastor ouile.</l>
         </div>
         <pb/>

         <div n="div2" type="carmen" met="hexameter">
            <head n="head"> Ad Caesarem Maximilianum Tranquillus 
          <note place="foot" n="note">Cf. Varia Dalmatica, f.
            33-33v; <date n="date" notBefore="1562" notAfter="1571">post 1562, ante 1571</date>
               </note>
            </head>
            <l n="l1">Humanis frustra contendis, maxime Caesar,</l>
            <l n="l2">Viribus a capite horrendum depellere Turcum,</l>
            <l n="l3">Quem Deus ob populi scelus immanemque trucemque</l>
            <l n="l4">Carnificem immisit, semper qui cote cruentos</l>
            <l n="l5">Exacuit gladios nostris ceruicibus instans, </l>
            <l n="l6">Donec ad interitum redigat uestigia Christi.</l>
            <l n="l7">Sed tamen euicta diuini numinis ira,</l>
            <l n="l8">Mutato ingenio populorum lumine uitae,</l>
            <l n="l9">Omnia prosternes quae nunc horrescimus audax,</l>
            <l n="l10">Barbaricaeque cadent perculsae Herebique phalanges. </l>
         </div>
         <pb/>
         <div n="div3" type="carmen" met="hexameter">
            <head n="head">Caesaris Ferdinandi <date n="date" when="1564-07-25">25. Iulii</date> Viennae morientis mandata ultima, authore Tranquillo
          Dalmata</head>
            <l n="l1">Dicitur haec moriens Caesar mandata dedisse,</l>
            <l n="l2">Quae documenta omnis uentura tuebitur aetas;</l>
            <l n="l3">Qui, siquidem Stygios properant inuisere manes</l>
            <l n="l4">Grandaeui et lethi comites oracula pandunt,</l>
            <l n="l5">Purius inspiciunt quae nos caligine fallunt. </l>
            <l n="l6">"Accipite hoc animis et pectore condite, reges,</l>
            <pb/>

            <l n="l7">Non audita prius quae nunc mihi fata recludunt:</l>
            <l n="l8">Quae dicuntur opes et rerum summa potestas,</l>
            <l n="l9">Et quaesita dolis aut armis – gloria fluxa est.</l>
            <l n="l10">Omnia quae caelum intra se complectitur ulnis </l>
            <l n="l11">Intereunt, non ipsa quidem uestigia restant.</l>
            <l n="l12">Cuncta dies et tempus edax et tarda senectus</l>
            <l n="l13">Absumit cum uita hominum mortalia, quare</l>
            <l n="l14">Rebus in humanis spem ne firmauerit ullus.</l>
            <l n="l15">Accessu exhilarant et opes et regia sceptra, </l>
            <l n="l16">Sed magis excruciant animos amissa dolore.</l>
            <l n="l17">At decus ut maneat donec sit uita superstes,</l>
            <l n="l18">Heu, quales curae subeunt qualesque labores,</l>
            <l n="l19">Saepe etiam noctes luctu asperguntur amaro.</l>
            <l n="l20">Amissas alius classes, alius tibi perdita castra </l>
            <l n="l21">Nunciat, aut interceptas in finibus arces,</l>
            <l n="l22">Proditor hic raptorue negocia mille facessit,</l>
            <l n="l23">Ille auget curas iam defecturus ad hostem.</l>
            <l n="l24">Denique quid referam uesani murmura uulgi,</l>
            <l n="l25">Qui temere insulsas uoces sine nomine iactat?<note place="foot" n="note">Corr. ex
          iactas</note>
            </l>
            <l n="l26">Arripit has auide, multum excandescit in illis, </l>
            <l n="l27">Non silet intrepidus, sed ubique teterrima uersat.</l>
            <l n="l28">Quod serpit crescitque malum incrementa subinde</l>
            <l n="l29">Maxima concipiens, nisi quis compescat, ad ingens</l>
            <pb/>

            <l n="l30">Exitium euadent effrenes protinus ausus: </l>
            <l n="l31">Iam tibi seditio flammas et saxa parabit.</l>
            <l n="l32">Caetera si desint tristem excruciantia mentem,</l>
            <l n="l33">Vndique turba petax suplices agitata libellos</l>
            <l n="l34">Porrigit aut uarias iacit importuna querelas.</l>
            <l n="l35">Noctes atque dies nunquam resipiscere fas est: </l>
            <l n="l36">Vrbani exagitant animum externique tumultus.</l>
            <l n="l37">Quo fit ut inuisi strepitus nec pompa subactum</l>
            <l n="l38">Influat in pectus, non stratum classibus aequor,</l>
            <l n="l39">Non equitum turmae aut auro splendentia tecta, </l>
            <l n="l40">Non bona dementi quae sunt gratissima uulgo: </l>
            <l n="l41">Impendente tuis stricto ceruicibus ense</l>
            <l n="l42">Delectant animos stupido magis omnia sensu,</l>
            <l n="l43">Sordescunt uariis infecta angoribus altis.</l>
            <l n="l44">Expertus dico: quid enim mihi defuit unquam,</l>
            <l n="l45">Terrarum domino, quem Caesaris infula texit, </l>
            <l n="l46">Tot quoque regnorum frons est redimita coronis?</l>
            <l n="l47">Me ceu caelestem iuuenes coluere patresque,</l>
            <l n="l48">Indulgens fortuna quidem<note place="foot" n="note">Corr. ex guidem</note> super omnia
          uexit,</l>
            <l n="l49">Atque eadem saeuis nos obruit improba curis.</l>
            <l n="l50">Et nil dulce fuit miseri quod uiuimus ipsum, </l>
            <l n="l51">Saepe etiam morti uitam inuidisse fatemur,</l>
            <l n="l52">Vt quae cunctorum constans medicina malorum est.</l>
            <pb/>

            <l n="l53">Congestae quid opes, quid summa potentia prodest</l>
            <l n="l54">Tandem ad Leteas nudis migrantibus undas?</l>
            <l n="l55">Ex tantis opibus minimus non restat obellus, </l>
            <l n="l56">Quem uult ipse Caron traiecto flumine naulum.</l>
            <l n="l57">Nil graue ad infernas, Plutonia regna, tenebras</l>
            <l n="l58">Aut mortale potest descendere: pondera rerum</l>
            <l n="l59">Abiiciat, uirtute tamen ne nudus aberret,</l>
            <l n="l60">Excolat hic animum, manet haec post funera uirtus </l>
            <l n="l61">Nec furiis unquam Stigiis excluditur Orco.</l>
            <l n="l62">Creditis, o proceres, quis pridem opulentia cristas</l>
            <l n="l63">Erigit et caelsa ceruice tumentibus, ipsos</l>
            <l n="l64">Applaudens caelum reddat post fata beatos?</l>
            <l n="l65">Mors inopes regesque rapit discrimine nullo, </l>
            <l n="l66">Incertum an Cresus an contemptissimus Irus</l>
            <l n="l67">Extiterit, similis cunctorum est forma sepultis.</l>
            <l n="l68">Illic diuiciis non est locus, optimus ille est</l>
            <l n="l69">Qui fuerit uirtutis amans et pascitur ipsa:</l>
            <l n="l70">Iudicis hic Minois laeta ad subsellia scandet </l>
            <l n="l71">Fortunis animo quisquis non utitur aequo.</l>
            <l n="l72">Cui larga Deus ipse manu dedit esse beatum,</l>
            <l n="l73">At se supra homines expandit numinis instar -</l>
            <l n="l74">Nam stultorum animos congesta pecunia tollit -</l>
            <l n="l75">Hunc praestat Nomadum plaustris errasse Schytarum </l>
            <pb/>

            <l n="l76">Obscurum, aut uastis Ciclopum egisse sub antris;</l>
            <l n="l77">Diis similes paupertas uerum innoxia reddit.</l>
            <l n="l78">Nemo uelim reges munus putet esse deorum:</l>
            <l n="l79">Non supremum apicem dedit indulgentia diuum,</l>
            <l n="l80">Praefecit populis summosque aggessit honores; </l>
            <l n="l81">Vt tamen conspicuos metuendaque sceptra tenentes</l>
            <l n="l82">Vulgus eos simplex admirabundus et excors</l>
            <l n="l83">Horreret plausumque frequens geminaret ut amens,</l>
            <l n="l84">Perpetuo superi nos damnauere labore</l>
            <l n="l85">Assiduisque dies statuerunt degere poenis. </l>
            <l n="l86">Quid memorem ingentes terrae pelagique procellas?</l>
            <l n="l87">Inuictae lacerant curae, dolor, ira, cupido,</l>
            <l n="l88">Praesertim mortis timor inuidiosaque multis</l>
            <l n="l89">Imperii malesana<note place="foot" n="note">Corr. ex malesona</note> fames et cognita
          paucis.</l>
            <l n="l90">Si regere imperio iustoque asuescere gentes </l>
            <l n="l91">Regum opus haud dubie est, nec ad ocia uertere mentes,</l>
            <l n="l92">Insomnes<note place="foot" n="note">Corr. ex Insonmes</note> noctes agere et neque parcere
          curis,</l>
            <l n="l93">Imprudens qui se non extricet hoc pistrino,</l>
            <l n="l94">Perplexos fugiat curarum tot labirinthos.</l>
            <l n="l95">Nam si ad delicias esset diadema paratum, </l>
            <l n="l96">Multi mortales humili de faece popelli,</l>
            <l n="l97">Insignes forma atque ingenti robore fortes,</l>
            <l n="l98">Consilioque graues doctrinarumque fluentis,</l>
            <pb/>

            <l n="l99">Atque hederae cincti caput immortale corymbis,</l>
            <l n="l100">Ad primos merito extolli mererentur honores. </l>
            <l n="l101">Me quoque si liceat rursum post fata renasci,</l>
            <l n="l102">Priuatus mallem quam Caesar degere uitam."</l>
         </div>
         <div n="div4" type="epigramma" met="hexameter">
            <head n="head">Epitaphium Caesaris authore Tranquillo</head>
            <l n="l1">Aspice regnorum dominum imperiique potentem:</l>
            <l n="l2">Quem modo uix tenuit tellus, exhorruit unda,</l>
            <l n="l3">Nunc breuis urna capit. Stultos deponite fastus,</l>
            <l n="l4">Mortales miseri, quorum neque nomina restant.</l>
         </div>
         <pb/>

         <div n="div5" type="epigramma" met="hexameter">
            <head n="head"> Ad reuerendissimum et illustrissimum dominum, dominum Nicolaum Olahum, archiepiscopum
          Strigoniensem </head>
            <note n="note">
               <date n="date" notBefore="1553" notAfter="1568-01-15">post 1553 - ante 15. 1. 1568.</date>
            </note>
            <l n="l1">Optime, saepe tuum, antistes et pectoris alti,</l>
            <l n="l2">Consilium admiror, tacita dum mente reuoluo:</l>
            <l n="l3">Cum sis praecipuis defunctus honoribus, aetas</l>
            <l n="l4">Quod matura satis, plena et faelicibus annis,</l>
            <l n="l5">Defessum reliquae te accersit ad otia uitae, </l>
            <l n="l6">Non te curarum piget, haud ulla hydra laboris</l>
            <l n="l7">Deterret a sanctis studiis et laude perenni,</l>
            <l n="l8">Vastatae ut grauiter toties et ad ima ruenti</l>
            <l n="l9">Succurras patriae, sua pristina iura decusque</l>
            <l n="l10">Restituas: opus hoc est immortale deorum. </l>
            <signed n="signed">Tranquillus</signed>
         </div>
         <pb/>

         <div n="div6" type="epigramma" met="hexameter">
            <head n="head">Ad reuerendissimum dominum Strigoniensem Tranquilli querela</head>
            <note n="note">
               <date n="date" notBefore="1553" notAfter="1568-01-15">post 1553 - ante 15. 1. 1568.</date>
            </note>
            <l n="l1">Caelestis quodcunque pater labenti condidit aeuo,</l>
            <l n="l2">Vtilius nil morte fuit mortalibus aegris.</l>
            <l n="l3">Praecipue quos dura premens comitatur egestas,</l>
            <l n="l4">Viribus exhaustis torquet rugosa senectus</l>
            <l n="l5">Et labor et curarum haud extricabilis error. </l>
            <l n="l6">His sine nulla hominum uitalis degitur aetas;</l>
            <l n="l7">Mors igitur nostros tandem miserata labores</l>
            <l n="l8">Corpore disiectis compagibus eripit ima</l>
            <l n="l9">Diuinas de fece animas caeloque reponit,</l>
            <l n="l10">Nulla ubi uesani uestigia corporis extant, </l>
            <l n="l11">Vita sed aeternos faelix perdurat in annos,</l>
            <l n="l12">Non uitiis maculata quidem, sed criminis expers.</l>
            <l n="l13">Quare non trepides ueluti, pars maxima mundi,</l>
            <l n="l14">Fatalem exopta potius laetissimus horam,</l>
            <l n="l15">Vt citius diuum ualeas accumbere mensis. </l>
         </div>
         <div n="div7" type="carmen" met="hexameter">
            <head n="head"> Eiusdem [sc. Tranquilli] in Ioannis regis filium <note place="foot" n="note">
                  <emph n="emph">Cf.</emph> Varia Dalmatica, ff. 33v-34</note>
            </head>
            <note n="note">
               <date n="date" when="1550" precision="medium">c 1550.</date>
            </note>
            <l n="l1">Quo ruis, ah demens? Quibus exagitare nefandis</l>
            <l n="l2">Eumenidum furiis? Quae te fera uexat Erynnis?</l>
            <pb/>

            <l n="l3">Transfugis ad rabidos sacrati Caesaris hostes</l>
            <l n="l4">Exitiumque tibi populisque fidelibus urges,</l>
            <l n="l5">Barbaricas tenui socians cum gente phalanges. </l>
            <l n="l6">Nescis hoc hominum genus execrabile et excors</l>
            <l n="l7">Cautibus e Tauri<note place="foot" n="note">Tauri ] Rhodopes Varia Dalmatica</note> duris et
          quercubus ortum,</l>
            <l n="l8">Perniciem humanae sobolis, uestigia Christi</l>
            <l n="l9">Quae sequitur numenque Dei praesentis adorat?</l>
            <l n="l10">Infestum sacris pietati altaribus, instar </l>
            <l n="l11">Nos pecudum tenet atque omnes discrimine nullo</l>
            <l n="l12">Exagitat miseros diro subigitque furore,</l>
            <l n="l13">Vtilitate fidem expendens, sua commoda tantum</l>
            <l n="l14">Prospicit atque idem est pro tempore amicus et hostis.</l>
            <l n="l15">Interdum quosdam ficto miseratus amore</l>
            <l n="l16">In partem belli accurrit ferus, impiger et trux,</l>
            <l n="l17">Caedibus infractum posthac comprehendit utrumque,</l>
            <l n="l18">Vt solet incautos miluus ranamque muremque.</l>
            <l n="l19">Immensas quaesiuit opes his artibus et iam</l>
            <l n="l20">Europa atque Asia quam plurima regna subegit, </l>
            <l n="l21">Non fidei morisque boni monumenta relinquens.</l>
            <l n="l22">Sed, puer, insanis, nec proxima mente reuoluis</l>
            <l n="l23">Tempora: nonne uides ut te sine lege paterno</l>
            <pb/>

            <l n="l24">Deiecit regno? Et credis tibi quaerere curet </l>
            <l n="l25">Regna alia? Immani pietas non regnat in hoste. </l>
            <l n="l26">Id potius memores, imo quoque pectore figas:</l>
            <l n="l27">Ceruus equum bello cum uinceret, ipse equus amens</l>
            <l n="l28">Extemplo implorata hominis uirtute fideque</l>
            <l n="l29">Euasit uictor; sed quo duce uincere ceruum</l>
            <l n="l30">Contigit, assidue fert dorso frenaque mordet. </l>
         </div>
      </body>
  </text>
</TEI>