<TEI xmlns="http://www.tei-c.org/ns/1.0">
   <teiHeader>
      <fileDesc xml:id="petrovic-v-amissa-ux">
         <titleStmt>
            <title ref="petrovic-v-amissa-ux.opus.9084581936537849">Amissa uxore orbitatem suam rursus deflet, versio electronica</title>
            <author ref="petrov02" key="petrov02">
               <persName xml:lang="hr">Petrović, Vice</persName>
               (1677-1754)
            </author>
            <editor>
               <persName xml:id="DK">
                  <ref target="15157187" type="viaf">Đuro Körbler</ref>
               </persName>
            </editor>
            <respStmt>
               <resp>Electronice descripsit</resp>
               <persName xml:id="FS">Filip Šarić</persName>
            </respStmt>
            <respStmt>
               <resp>Edidit et editionem electronicam praeparavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Prijepis starijeg znanstvenog izdanja (1911).</edition>
         </editionStmt>
         <extent ana="B">Mg:B verborum 688, versus 96</extent>
         <publicationStmt>
            <p>elektronska verzija: 
               Humboldt Chair of Digital Humanities, 
               <orgName>
                  <ref type="viaf" target="128563333">University of Leipzig</ref>
               </orgName>
               - Erasmus student training  
               <placeName ref="2879139">Leipzig</placeName>
               <date>Ožujka 2014.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Đuro Körbler, Vićentije Petrović Dubrovčanin (1677.-1754.), Rad 186, Zagreb 1911.
               In obitu uxoris, quae decessit V. 
               Non. Jul. ante horam III. pomeridianam anno sal. MDCCXLIII
            </bibl>
         </sourceDesc>
      </fileDesc>
    <encodingDesc>
      
    
    <refsDecl n="CTS">
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/tei:body/tei:div/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notBefore="1743-07-03" period="17xx_2_third">post 1743-07-03</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - elegia</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2014-03-20T22:58:12.273395473</date>
            Prva TEI XML verzija. Latinski spellcheck.
         </change>
      </revisionDesc>
   </teiHeader>
   <text xml:base="urn:cts:croala:petrov02.croala1743176.croala-lat1:" xml:lang="lat">
      <body xml:lang="lat">
         <div type="poesis-elegia" met="elegiacum">
            <head n="head">
            Amissa uxore orbitatem suam rursus deflet
         </head>
            <l n="l1">Conjugis ut carae patrio mens debita caelo</l>
             
            <l n="l2" met="pentameter">	Pars melior, miseram laeta reliquit humum:</l>
             
            <l n="l3">Postquam, illa rapta, simul omnis rapta voluptas</l>
             
            <l n="l4" met="pentameter">	Est mihi (jam ex illo tempore mensis abit)</l>
             
            <l n="l5">Non nisi perpetuos fundunt mea lumina fletus;</l>
             
            <l n="l6" met="pentameter">Lux sequitur noctem tristis, et umbra diem.</l>
             
            <l n="l7">Pabula sunt <sic n="sic1">lacrymae</sic>, <sic n="sic2">lacrymae</sic> sunt pocula, sed quae</l>
             
            <l n="l8" met="pentameter">	Plus, Medea, tuo gramine fellis habent.</l>
             
            <l n="l9">Sic me qui pascit, simul enecat humor, et hospes</l>
             
            <l n="l10" met="pentameter">	Ipse mei cordis, cor mihi luctus edit.</l>
             
            <l n="l11">Ac  veluti turtur, sociam cui barbarus auceps</l>
             
            <l n="l12" met="pentameter">	Exceptam structis perdidit insidiis,</l>
             
            <l n="l13">Si quam forte videt sine vite, et frondibus ulmum,</l>
             
            <l n="l14" met="pentameter">	Aequalem sorti, consimilemque suae,</l>
             
            <l n="l15">Flectit iter, ramoque sedens miserabilis ales</l>
             
            <l n="l16" met="pentameter">	Gutture subrauco nil nisi triste gemit.</l>
             
            <l n="l17">Non illum exhilarat facies pulcherrima Veris,</l>
             
            <l n="l18" met="pentameter">	Nulla sibi in notis pabula quaerit agris:</l>
             
            <l n="l19">Non sociae possunt volucres abducere ramo,</l>
             
            <l n="l20" met="pentameter">	Ad prope labentes non sitis urget aquas.</l>
             
            <l n="l21">Sic ego. Sic vitam sine te, dulcissima conjux,</l>
             
            <l n="l22" met="pentameter">	Si vitae haec nomen vita meretur, ago.</l>
             
            <l n="l23">Sola queri misero, sola est mihi flere voluptas,</l>
             
            <l n="l24" met="pentameter">	Sola loci facies maesta, silensque placet.</l>
             
            <l n="l25">Non aures cantus, non fila loquacia mulcent;</l>
             
            <l n="l26" met="pentameter">	Non oculos formae gratia, flosque rapit.</l>
             
            <l n="l27">Unam te in sylvis, unam in florentibus hortis,</l>
             
            <l n="l28" met="pentameter">Per juga, per valles quaero, nec invenio.</l>
             
            <l n="l29">Nec magis Eurydice est Vati quaesita marito,</l>
             
            <l n="l30" met="pentameter">	Tartareum quamvis viderit ille canem:</l>
             
            <l n="l31">Nec magis est Cephalo Procris defleta, videnti</l>
             
            <l n="l32" met="pentameter">	Deceptae errorem, flagitiumque manus;</l>
             
            <l n="l33">Quam totas ego te noctes, mea vita, diesque</l>
             
            <l n="l34" met="pentameter">	Quaero, nec inventam maestus abesse queror.</l>
             
            <l n="l35">Et tamen ante oculos errat tua semper imago,</l>
             
            <l n="l36" met="pentameter">	(Quid non fingit amans?) et tua verba sonant.</l>
             
            <l n="l37">Si qua avis in densis, Siren innoxia, lucis</l>
             
            <l n="l38" met="pentameter">	Est audita mihi fundere dulce melos,</l>
             
            <l n="l39">Sisto gradum, et similis deceptus imagine vocis</l>
             
            <l n="l40" met="pentameter">	Est, inquam, est cantus conjugis ille meae.</l>
             
            <l n="l41">Si quando ad fontes, aut ad vernantia prata,</l>
             
            <l n="l42" met="pentameter">	Aut maris ad placidas me tulit error aquas,</l>
             
            <l n="l43">Hic locus est, dico, quem visere saepe solebat.</l>
             
            <l n="l44" met="pentameter">	Quae mora (jam sol est ortus) abesse facit?</l>
             
            <l n="l45">Sed jam jam veniet; latet illa forte sub umbra,</l>
             
            <l n="l46" met="pentameter">	Aut illi pietas est sua causa morae.</l>
             
            <l n="l47">Causa morae est certe pietas: nisi fallimur, haec est,</l>
             
            <l n="l48" met="pentameter">	Fundentem ad superos quae videt hora preces.</l>
             
            <l n="l49">Mox sat ut illusum me liquit amabilis error,</l>
             
            <l n="l50" met="pentameter">	Protinus ex oculis bina fluenta cadunt.</l>
             
            <l n="l51">Bina fluenta cadunt, quorum hinc dolor elicit unum,</l>
             
            <l n="l52" met="pentameter">	Inde aliud, tanti causa doloris, amor.</l>
             
            <l n="l53">Meque ipsum incuso, quod sim tam stultus, et amens,</l>
             
            <l n="l54" met="pentameter">	Et pascam aerumnas crudelitate meas:</l>
             
            <l n="l55">Rursus in errores tamen hos delabor, et hujus</l>
             
            <l n="l56" met="pentameter">	Erroris rursus paenitet esse reum.</l>
             
            <l n="l57">Sic pugnant mea vota meis contraria votis,</l>
             
            <l n="l58" met="pentameter">	Nec placet, heu! misero quod modo dulce fuit.</l>
             
            <l n="l59">Nec quod sim discors, angit modo; saevius angit</l>
             
            <l n="l60" met="pentameter">	Vivere me longos te sine posse dies.</l>
             
            <l n="l61">Ah! ubi sunt voces illae, et mea fortia verba?</l>
             
            <l n="l62" met="pentameter">	Ah! ubi, quae verbis debet inesse, fides?</l>
             
            <l n="l63">Me quoque rapturam subito, quae te hora tulisset,</l>
             
            <l n="l64" met="pentameter">	Et pariter praedam mortis utrumque fore?</l>
             
            <l n="l65">Ecce tamen vivo, nec post nova cornua Phoebes</l>
             
            <l n="l66" met="pentameter">	Vis me maeroris perdere longa potest.</l>
             
            <l n="l67">Heu! quae dura silex, quod inexsuperabile robur,</l>
             
            <l n="l68" met="pentameter">	Quod ferrum, et triplex aes mihi pectus obit?</l>
             
            <l n="l69">Vivo equidem, vivo, sed morte est tristior ipsa,</l>
             
            <l n="l70" met="pentameter">	Quae sine te, conjux, vita relicta mihi est.</l>
             
            <l n="l71">At tu nunc choreis Natorum immixta tuorum,</l>
             
            <l n="l72" met="pentameter">	Qui (prona) facili ad Superos te praeiere (via) gradu,</l>
             
            <l n="l73">Plena Deo frueris, nec, quae tibi parta, bonorum</l>
             
            <l n="l74" met="pentameter">	Amittendorum te timor ullus habet.</l>
             
            <l n="l75">Nam tua non tristes pietas te duxit in oras:</l>
             
            <l n="l76" met="pentameter">	Debetur sedes non nisi laeta piis.</l>
             
            <l n="l77">Te plaga (credo equidem) summi plaga lucida caeli,</l>
             
            <l n="l78" met="pentameter">	Te laeta aeterno vere vireta tenent.</l>
             
            <l n="l79">Ipsum ipsum Auctorem rerum, quem qui videt, ultra</l>
             
            <l n="l80" met="pentameter">	Nil habet optandum, jam sine nube vides.</l>
             
            <l n="l81">Usque et ubique vides, at non saturata videndo</l>
             
            <l n="l82" met="pentameter">	Illo oculos pascis; pressa sed usque fame es.</l>
             
            <l n="l83">Te vis implet opum, sed non (licet impleat) explet;</l>
             
            <l n="l84" met="pentameter">	Excipit unum aliud, subsequiturque bonum.</l>
             
            <l n="l85">Non te humiles curae, non te mortalia tangunt;</l>
             
            <l n="l86" met="pentameter">	Prae caelo, et stellis quam tibi sordet humus!</l>
             
            <l n="l87">Sordet humus certe. non sic tamen, ut tua nunquam</l>
             
            <l n="l88" met="pentameter">	Ad miserum flectas lumina blanda virum;</l>
             
            <l n="l89">Audire aut flentem fugias, et saucia flentis,</l>
             
            <l n="l90" met="pentameter">	Qua licet, admota corda fovere manu;</l>
             
            <l n="l91">Iactatumque diu ventisque undisque vocare</l>
             
            <l n="l92" met="pentameter">	Ad laeta Eridani littora stelliferi.</l>
             
            <l n="l93">Quam tua sors felix, quam nostra simillima morti est,</l>
             
            <l n="l94" met="pentameter">	Felle ego, tu Divum vesceris ambrosia.</l>
             
            <l n="l95">Non tamen invideo tua gaudia, sed miser opto,</l>
             
            <l n="l96" met="pentameter">	Laetitiae consors quam prius esse tuae.</l>
             
         </div>      
      </body>
   </text>
</TEI>