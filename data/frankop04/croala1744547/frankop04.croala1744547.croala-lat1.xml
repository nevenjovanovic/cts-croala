<TEI xmlns="http://www.tei-c.org/ns/1.0">
  <teiHeader>
      <fileDesc xml:id="frankapan-b-oratio-croatia">
         <titleStmt>
            <title>Bernardini de Frangepanibus comitis Segniae, Vegliae, Modrusiique etc. Oratio pro
          Croatia Nürenbergae in Senatu Principum Germaniae habita XIII. Cal. Decemb. An. Ch.
          M.D.XXII, versio electronica</title>
            <author ref="frankop04">
               <persName xml:lang="hr">Frankapan, Bernardin</persName>
               <date>1453-1529</date>
            </author>
            <editor>
               <persName>
                  <ref>Violeta Moretti</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>
          Digitalna verzija teksta za suvremeno znanstveno izdanje (2010).
        </edition>
         </editionStmt>
         <extent ana="C">Mg:C Verborum 2137</extent>
         <publicationStmt>
            <p>Elektronska verzija: Profil hrvatskog latinizma, znanstveni projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date>Kolovoza 2012</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Frankapan Modruški, Bernardin: Oratio pro Croatia / Govor za Hrvatsku (1522.). Modruš : Katedra Čakavskog sabora Modruše, 2010. - studija, prijepis i prijevod Ivan Jurković - Violeta Moretti </bibl>
         </sourceDesc>
      </fileDesc>
    <encodingDesc>
      
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5']/*[@n='$6'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1522-11-19" period="15xx_1_third">1522-11-19</date>
            <placeName>Nürnberg</placeName>
         </creation>
         <textClass>
            <keywords scheme="typus">
               <term>prosa</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1501-1550</term>
            </keywords>
            <keywords scheme="genre">
               <term>prosa oratio - epistula</term>
               <term>prosa oratio - oratio</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-08-31</date>
        Prva verzija za CroALa.
        Latinski spellcheck.
      </change>
      </revisionDesc>
  </teiHeader>
  <text xml:base="urn:cts:croala:frankop04.croala1744547.croala-lat1:" xml:lang="lat">
      <front xml:lang="lat" n="front">
         <titlePage n="titlePage">
            <docAuthor n="docAuthor">Bernardini de Frangepanibus comitis Segniae, Vegliae, Modrusiique <abbr n="abbr">etc.</abbr> 
            </docAuthor>
            <titlePart n="titlePart">Oratio pro
          Croatia Nürenbergae in Senatu Principum Germaniae habita XIII. Cal. Decemb. An. Ch.
          M.D.XXII.</titlePart>
            <epigraph n="epigraph">
               <l n="l1">Excidium veluti romanae Maximus urbi</l>
               <l n="l2">avertit, patriae sic iuga dira comes.</l>
               <p n="p">
                  <abbr n="abbr">R.</abbr> Sbrulius </p>
            </epigraph>
         </titlePage>
      
        <pb/>
         <div n="div" type="prosa-epistula-dedicatio">
            <head n="head">Ad Adrianum VI., pontificem maximum.</head>
            <opener n="opener">Beatissime pater et domine, post beatorum oscula pedum. </opener>
            <p n="p1"> Providens iam exitiale discrimen, quod a barbaris, orthodoxe fidei hostibus, non misere
          tantum Croacie, verum etiam finitimis provinciis Carniolae, Styriae, Carinthiae, Foroiulii
          Istriaeque impendet, ipse hac ingravescenti aetate in Norenbergam ad generalem Sacri
          Imperii principum conventum me contuli, petitum, si non tam salubre fructuosumque, quam
          necessarium auxilium, quemadmodum superioribus diebus Beatitudini Tuae significavi.</p>
            <p n="p2"> Hic ego Deum optimum maximum testor summa me dexteritate diligentiaque usum, ut ipsum
          Sacrum Imperium ad tuendam christianam rempublicam excitarem; necdum satis scio, quod
          profecerim, quamvis subscripti omnes qui affuere principes eo nunc esse animo videantur,
          ut nihil malint quam communi christiani generis saluti consulere. </p>
            <p n="p3"> Quam igitur pro tam pia in Turcas expeditione habui oratiunculam cui melius dicem quam
          Sanctitati Tuae, quae ut est beatissimum christiani nominis caput, ita summam humanitatem
          summae coniunxit sapientiae, ut quasi quidam novus Moyses afflictos Christi populos a dira
          Aegypto, atque adeo a barbarica liberet foeditate.</p>
            <p n="p4"> Optimam quippe de te apud omnes concitasti opinionem, quam reverendus pater et dominus
          Franciscus Cheregatus orator tuus, ut omnium est horarum homo, mirifice secundat augetque,
          ut maxima sit spes vel solo tuo ductu posse immanem Turcarum contundi tyrannum. Non enim
          (quod sacrae testantur literae) in multitudine dominica consistit virtus, neque in equorum
          viribus eius voluntas.</p>
            <p n="p5"> Accipe itaque, sanctissime pater, qualecumque hoc clientis Tui munus, meae in Te
          observantiae testem ac <supplied n="supplied" resp="NJ">pro natiua</supplied> benignitate Tua me Tibi addictissimum una cum misera
          Croatia suscipe, protege, tuere. Deus optimus maximus diu in terris servet incolumem
          Beatitudinem Tuam, cui me humilime commendo.</p>
            <signed n="signed"> Bernardinus de Frangepanibus, Segniae, Vegliae, Modrusiique comes <abbr n="abbr">etc.</abbr>
            </signed>
            <pb/>
         </div>
      
      </front>
      <body xml:lang="lat" n="body">
      
         <div n="div1" type="prosa-oratio">
            <opener n="opener">Serenissime, illustrissimi reverendissimique principes, domini mei
          observandissimi.</opener>
            <p n="p1"> Grato recolentes animo vestra erga nos, immo erga christianam rempublicam, merita magni
          illa quidem momenti immensas et immortales celsitudinibus vestris ex imo pectore gratias
          agimus piis necessariis auxiliis; quae iussu et auctoritate vestra superioribus diebus ad
          nos missa communem sacrosancte<note place="foot" n="note" resp="VM">Correxi ex
                <sic n="sic">sacrosanctem</sic>. </note> fidei hostem ab obsidione miserrime patrie
          Croaciae propulsarunt et prohibuerunt. Quum autem ea auxilia iam inde hac et illac
          dispersa abierint remanentibus solummodo serenissimi principis Ferdinandi militibus
          periculumque non mediocre existat, ac potius pro comperto habeatur, per Croaciam perpetuum
          istum hostem denuo excursiones facturum (nam ob imminentes propediem nives iterum
          oppugnaturum minima est suspitio). Propterea huc ego ipse ad gratiosissimum conspectum
          vestrum, serenissime et illustrissimi principes veni, ut summum discrimen necessitatemque
          extremam Croaciae, atque adeo finitimis regionibus vestris Carniolae, Carinthiae,
          Sclavoniae, Istriae, Foroiulio, Italiae impendere, vobis praesentibus praesens illius
          miserrimae Croaciae nomine dicerem atque indicarem, ut a celsitudinibus vestris opem
          peterem, ut necessaria admodum auxilia implorarem. Et precipue illud in memoriam vobis
          redigerem Croatiam ipsam christianorum scutum esse ac portam, qua capta nihil in universo
          Sacro Imperio Romano satis a periculo et exitio tutum esse.</p>
            <p n="p2"> Quapropter, optimi principes, vos iterum atque iterum nomine totius Croatiae, nomine
          universi generis christiani obsecro, laboranti Croatiae tandem subvenire et succurrere
          statuatis; qua supra sexaginta annos, ex quo Constantinopolis in Turcarum venit potestatem
          (mirabile et miserabile dictu), quod nulli adhuc regno contigit, sine aliquo christianorum
          praesidio ab iisdem feris hostibus assidue propemodum infestata, vexata, vastata est; quam
          nos proprio sanguine et multiplici mortis genere pro gloria ac tutela christiani nominis
          quantuliscunque viribus nostris Deo aspirante ad hanc usque diem defendimus. Amplius vero
          sine ope vestra, amplissimi principes, non possumus. Minima enim pars hominum remansit,
          qui tum et ipsi bis ac ter a Turcis venundati et redempti sunt; ita ut argentum, divitiae
          ac facultates defecerint. Spes unica nobis primum in Deo, deinde in celsitudinibus vestris
          sita est.</p>
            <p n="p3"> Sacra Regia Maiestas Dei gratia Ludovicus, 
        <pb/>
        Hungarie rex, dominus noster gratiosissimus amisso optimo ac munitissimo castro
          Nanderalbam nec iuvare nos nec tueri potest. Ex quo fit, ut sine auxilio vestro in
          praesentia a Turcarum feritate nequaquam tuti esse possimus. Igitur si unquam adversus
          truculentum hostem evigilandum fuit, nunc maxime evigilandum est. Illi siquidem animi
          pariter ac vires tanquam crevere, ut iure optimo metuendus sit. Nanque (proh dolor ac
          dedecus nostrum) supra mille Hungarica milliaria imperium suum auxit iamque christianis
          omnibus crudele iugum horrendaque supplicia minitatur.</p>
            <p n="p4"> Memoria dolenter repeto supra centum arces, castella, oppida ab illo esse nobis tum
          deleta, tum adempta; iamque omnia deserta. Et lachrymabundus refero illas immanes belluas
          (quod his oculis vidi) saepenumero miserabili nostrorum strage omnia conplesse: liberos
          ante ora parentum, viros ante uxorum conspectum obtruncasse, abduxisse uxoresque
          spectantibus miseris maritis stuprasse, violasse bimosque ac trimos infantes quos abducere
          nequirent coram matribus discerpsisse, sacerdotes ac grandevos homines per humum, dum eis
            spiritus superesset, atrociter pertraxisse illisque afflictis onera humeris
          imposuisse, puerosque portandos dedisse in eosque tantorum impatientes laborum agmine
          facto, ut animam exhalarent, deseviisse; omni denique crudelitatis genere usos fuisse.</p>
            <p n="p5"> Cogitent quaeso celsitudines vestrae: si Croatia in Turcarum ditionem (quod Deus optimus
          avertat) deveniret, quae miseris christianis laborum ac malorum meta foret.
          Profecto nulla. Pateret illis belluis pro libidine aditus non difficilis in quascunque
          terras. Possent quascunque depopulari provincias, quaecunque celsitudinibus
          vestris subiecta oppida diripere et cremare. Et tua res agitur, paries <corr n="corr">quum</corr> proximus
            ardet.<note place="foot" n="note">Hor. <bibl n="bibl">Epist. 18, 84.</bibl>: 
              <q n="q">
                     <l n="l1">Nam tua res agitur,
                paries cum proximus ardet</l>
                     <l n="l2">et neglecta solent incendia sumere uires.</l>
                  </q>
               </note>
            </p>
            <p n="p6"> Ad haec sciant celsitudines vestrae superioribus mensibus Turcarum ductorem, quem bassa
          appellant, proprium ad me misisse nuncium, qui referret, velle eum faedus mecum et pacem
          inire. Itaque ille apud me orsus est: <q n="q">Scis te, o comes, in Croatia unum et solum
          superesse, caetera omnia amissa sunt. Te ipse satis defendere non potes. <corr n="corr">Quum</corr> enim
          Hungariae rex caesari nostro resistere nequeat, qui victricibus armis latissima sultani
          regna et totam penitus Asiam sibi subegit atque subiugavit, quo tu poteris modo illius
          impetum sustinere. Terrae et castella tua Theutonicis, Carnis, Styriis finitima sunt. Per
          ea nobis faciendum est iter in quamcunque velimus Sclavoniae, Istriae, Italiae, Germaniae
          partem excursiones facere. Nam solum flumen Colapis, quod leviter transfretari ab equitatu
          potest a principe Ferdinando tuum dividit territorium. Hoc solum petit imperator noster:
          nullius christiani custodem ac speculatorem in terris tuis teneas, nec bombardarum
          horrisono strepitu adesse 
        <pb/>
        nos aliis significes, sed nostris alimenta pro suis pecuniis praebeas; nihil
          caesari nostro pendas ac des, nisi parvum aliquod honoratum munus, quo ille suum te
          tributarium agnoscat. Promitto tibi cesaris nomine, omnia tua tuta fore, et super his a
          caesare ipso te confirmatorias literas accepturum.</q>
            </p>
            <p n="p7"> Tum mihi undique angustie erant, et quid ad ea responderem, ex tempore vix in
          mentem veniebat. Collegi tamen me et annuente numine recusavi (ut debui) me cum eo ullo
          modo foedus initurum. Unde quamprimum equites aliquot et mille pedites, qui nominantur
          martolossi ex istis nostre religionis hostibus, mea invadere caeperunt,
          in sylvisque abditi et absconditi assidua mihi in nemorosa comitatus mei parte damna
          inferunt: omnia diripiunt et exurunt, agricolas ac quoscunque inveniunt, spoliant
          abducuntque. Ex quo factum est ut abductis omnibus castella tria presidiis denudata sola
          mihi reliquerint, ut ne unus quidem minimus remanserit. Quocirca tanto occurrere cupiens
          discrimini huc ad serenissimum conspectum vestrum, optimi et maximi principes, veni.
          Nomine totius Croatiae, nomine vestro, nomine universae reipublicae christianae opem
          imploro. Res nostra non eget mora. Maturate, maturate auxilium.</p>
            <p n="p8"> Me, quaeso, qui in fide permanere, qui parentum meorum, qui inter senatores et optimates
          Romanos semper claruerunt quique huic Sacro Imperio deditissimi fuerunt, qui quicquid in
          Dalmacia, Croatia et Sclavonia possederunt, hoc valida solum manu, multo sanguine ac
          caede, et secundo contra communes <corr n="corr">sacrosancte</corr>
               <note place="foot" n="note" resp="VM">Correxi ex <sic n="sic">sacrosanctem</sic>
               </note> religionis hostes Marte quaesierunt,
          si fas fuerit, ac divina concesserit gratia insistere vestigiis opto, ab imminenti
          periculo ac pernicie defendite. Etenim si Croatia (quod Deus avertat) amitteretur, propter
          asperitatem montium, sylvarum, fluminum, castellorum munitissimorum ac validissimorum
          situm inexpugnebilem, vix tota christiana respublica longo annorum intervallo, maximisque
          sumptibus et plurima sanguinis effusione eam recuperaret. Nos certe mendicare nolimus,
          quemadmodum ipse Romae Graecos, Misos, Servianos, Albanenses plerosque magnos ac principes
          viros mendicare vidi, et in paupertate mori.</p>
            <p n="p9"> Proinde Celsitudinibus Vestris coram intimamus, significamus, pronunciamus, non absque
          ingenti altae mentis cruciatu, gravissima haec atque communia pericula. Vos, pro sapientia
          vestra ac opulentia instanti ruinae (quod potestis), nos, Croatiam et finitimas eripite
          provincias vestras. Ne patiamini nos nostraque crudelissimis hostibus praede esse. Satis
          iniuriarum et cladum plus quam credi possit hucusque ab illis perpessi sumus. Vos, inquam,
          ut veri <sic n="sic">legittimique</sic> principes christiani orthodoxae fidei protectores ac propugnatores
          misereamini, misereamini nostri. </p>
            <pb/>
            <p n="p10">Tangantur pectora vestra lachrymis nostris. Universa afflicta Croacia ad sacra genua
          vestra profusa per Christum servatorem perque eius sacratissimum sanguinem, quo omnes
          salvi sumus, orat, obtestatur: ferte opem periclitantibus, pereuntium exaudite preces, ne
          dicatis vobis non esse praedictum grave hoc et exitiale imminens malum. Ego (quantum ad me
          attinet) officio meo fungor, cum lachrymis nunc et flexis genibus quod praestare potestis
          auxilium a vobis peto. Nam si (quod non speramus) nos sine aliqua spe ac certo auxilio
          dimittetis, ex duobus alterum eveniat necesse est: aut enim tota Croacia Turcis
          salva fide (ut ipsi petunt) se submittet, aut sedes suas relinquere, et per christianas
          urbes mendicando fugere cogetur<hi n="hi">,</hi> ne perditissimis hostibus miserrime venditi
          serviant, eorumque sclavi (ut dicunt) perpetuo maneant.</p>
            <p n="p11"> Celsitudinibus ergo vestris nos <corr n="corr">humillime</corr> commendamus, easdem obsecrantes, ut citum ac
          gratiosum ob imminentem necessitatem et periculum nobis responsum dent. Miseri etenim
          Croati a celsitudinibus vestris me ad se revertentem non aliter expectant quam pie olim in
          purgatorio animae Christum optimum maximum a devicta morte expectabant.</p>
            <closer n="closer">Dixi.</closer>
         </div>
         <div n="div2" type="prosa-oratio">
            <head n="head">Serenissime, illustrissimi, reverendissimi principes, domini mei
          observandissimi.</head>
            <p n="p1"> Ex quo nudius tertius supplici oratione quanto in discrimine rerum misera versaretur
          Croatia quamque in extremis laboraret celsitudinibus vestris satis (ut opinor) aperui et
          auxilium petii, necdum responsum accepi. Iam amplius expectare nequeo: tum quia tamdiu ad quatuor fere menses domo absum, relictis oppidis meis et arcibus non
          satis munitis bombardis, sulphure, aliisque bellicis instrumentis ad propugnationem
          ipsorum credens fore, ut citius reverterer.</p>
            <p n="p2"> Que quidem omnia si hic mihi nunc adessent parata, ea tempore adhuc mittere
          nequirem, et si solus ipse eo redire velim, quotidie equitando vix per unius mensis
          spacium pervenire possem (distat enim hinc illa patria ultra centum Hungarica milliaria)
          eoque minus si bombardas et eiusmodi bellicas machinas curru mitterem. Et quoniam ille
          Turcarum ductor, quem bassa dicunt, mihi infestus est, propterea quod iis quae mihi ipse
          sui caesaris nomine intimaverat acquiescere nolui, primus ero cuius obsidebuntur
          oppida ac castella.</p>
            <p n="p3"> Et quia breve est tempus, nam transactis tribus mensibus hostes de more Croaciam
          igredientur, vix me adhuc preparare possem. Si omnia parata haberem, et si permanere
          diutius 
        <pb/>
        hic velim, non possum. Hic siquidem iam quicquid attuli mecum argenti pro sumptibus
          quotidianis erogavi, expendi, pignori dedi. Nec hucusque me hic continere potuissem, nisi
          me serenissimus princeps Ferdinandus aliquibus sumptibus adiuvisset.</p>
            <p n="p4"> Nec satis scio quibus erga miseros Croatos verbis, quibus modis, qua consolatione uti
            debeam, <corr n="corr1">quum</corr> me sine certo auxilio rediisse viderint. Quae cum ita sint,
          <corr n="corr2">excellentissimas</corr> celsitudines vestras <corr n="corr3">humillime</corr> rogo dignentur mihi quodcunque dare
          responsum, ut ad infelicem patriam reverti eique tristem hunc nuncium atque funestum
          responsum reddere, vitamque meam in oppidis meis et arcibus, ut verus Christi miles,
          finire possim.</p>
         </div>
         <div n="div3" type="prosa-oratio">
            <opener n="opener">Illustrissimi, reverendissimi principes, domini mei observandissimi.</opener>
            <p n="p1"> Ex quo novissimum hoc a Celsitudinibus Vestris responsum mihi datum est: quam primum
          totus Sancti Imperii principum senatus hic affuerit, qui quotidie expectentur iamque in
          itinere sint, fore, ut certum miserae Croatiae decretum mittatur auxilium, expectavi
          hucusque, sperans solicitus caeterorum principum adventum. Intellexique interim in hoc
          Croaciae negocio nescio quid per Celsitudines Vestras nunc statutum ac conclusum esse.
          Proinde <corr n="corr">excellentissimas</corr> celsitudines vestras toto pectore oro mihi intimare dignentur
          cuiusmodi ipsi Croaciae prestare auxilium decreverint, ut ego illis eo solidiorem spem
          aptiusque solatium afferre possim.</p>
            <p n="p2"> Praeterea simul cum predicto gratioso responso celsitudinum vestrarum nomine quingenti aurei Rhenenses, quibus me ex hospiciis redimere valeam, et a Serenissimo
          Principe Ferdinando ter centum mihi dati sunt. Insuper ab inclyto Nurenbergensi senatu (ut
          ipse est christianae religionis observantissimus) viginti bombardae quas archibusos vulgo
          dicunt et tanquam sulphuris mihi specialiter pro defensione castellorum meorum muneris
          nomine allatum est, quantum sedecim onerarii equi portare queant.</p>
            <p n="p3"> Pro quibus ingentes ago gratias: relaturus <sic n="sic">quaqunque</sic> potero via, precipueque quemadmodum
          et parentes mei et ego ab ineunte aetate ad hanc usque diem feci, non modo fortunas
          facultatesque sed etiam sanguinem contra atroces orthodoxe fidei hostes effundendo, donec
          omnipotens Deus me ex hac avocaverit vita, polliceorque me cum impiis Turcis nullum
          initurum foedus.</p>
            <p n="p4"> Ibo tamen et ad sanctissimum Adrianum Pontificem Maximum et ad alios christianos reges,
          principes ac dominia pro comitatus mei tutela ac custodia auxilia petitum quousque ipsum
          Sacrum Imperium provideat ut supra. Ego enim illum a Turcarum vi solus protegere
          nequeo.</p>
            <pb/>
        
         </div>
      </body>
      <back xml:lang="lat" n="back">
         <div n="div">
            <list n="list">
               <head n="head">Orationi huic in consilio Nurembergensi interfuere principes infrascripti.</head>
               <item n="item1"> Serenissimus Ferdinandus princeps Hispaniae, Archidux Austriae <abbr n="abbr">etc.</abbr> In Germania
            caesareae maiestatis locum tenens.</item>
               <item n="item2">Albertus cardinalis Moguntinus.</item>
               <item n="item3">Matthaeus cardinalis Saltzpurgensis.</item>
               <item n="item4">Albertus Brandenburgensis, dux et magister Prussiae.</item>
               <item n="item5">Bigandus episcopus Bambergensis.</item>
               <item n="item6">Conradus episcopus Herbipolensis.</item>
               <item n="item7">Gabriel episcopus Eystetensis.</item>
               <item n="item8">Vilhelmus episcopus Argentinensis.</item>
               <item n="item9">Christophorus episcopus Augustensis.</item>
               <item n="item10">Philippus Palatinus episcopus Freysingensis.</item>
               <item n="item11">Ernestus Bavariae dux episcopus Pataviensis.</item>
               <item n="item12">Bernardus episcopus Tridentinus.</item>
               <item n="item13">Fridericus comes palatinus <abbr n="abbr">etc.</abbr>
               </item>
               <item n="item14">Ludovicus dux Bavariae.</item>
               <item n="item15">Casimirus Brandenburgensis princeps.</item>
               <item n="item16">Heinricus dux Mechelburgensis.</item>
               <item n="item17">Joannes lantgravius Leuchtenburgensis.</item>
            </list>
            <p n="p">Nescia torporis virtus.</p>
         </div>
      </back>
  </text>
</TEI>