<TEI xmlns="http://www.tei-c.org/ns/1.0">
   <teiHeader>
      <fileDesc xml:id="vicic-c-jess">
         <titleStmt>
            <title>Jesseidos libri XII, editio electronica</title>
            <author ref="vicic01">
               <persName xml:lang="hr">Vičić, Kajetan</persName>
               <date>?-ante 1700</date>
            </author>
            <editor>
               <persName>
                  <ref xml:id="GS">Gorana Stepanić</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <p>Digitalizat izvornog izdanja (1700).
</p>
         </editionStmt>
         <extent ana="D">Mg:D 13523 versus, verborum 84448</extent>
         <publicationStmt>
            <p>Elektronska verzija: Digitalizacija hrvatskih latinista, znanstveni
      projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
      Hrvatska.  <date>Kolovoz 2008</date>.</p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
    Vičić, Kajetan: Libri XII. Jesseidos: hoc est Admiranda Ss. Matris Dei, Ex Regia Stirpe Jesse Oriundae, Virginis Mariae Vita, Ob Heroice Toleratam Sui Dilectissimi Filij Mortem Heroicis Conscripta Versibus, Et In Duodecim Divisa Libros. Neo-Pragae : Mattis, 1700 </bibl>
         </sourceDesc>
      </fileDesc>
    <encodingDesc>
      
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date notAfter="1700" period="16xx_3_third">ante 1700</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 17 (1601-1700)</term>
               <term>1651-1700</term>
            </keywords>
            <keywords scheme="genre">
               <term>poesis - epica</term>
            </keywords>
         </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Gorana Stepanić</persName>
            <date>2012-05-22</date>
    Korigirana verzija.
    Nedostaju oznake stranica (milestone)
    Bilješke su zasad u tijelu teksta, nisu u posebnoj cjelini. Imaju nepotreban element hi.
  </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-05-03</date>
    Novo, unificirano zaglavlje.
    Izmijenio vrste odjeljaka (poesis)
    Pazi: ima div1 i div2, ne div!
  </change>
         <change>
            <date>2008-08-27</date>
  Validacija oznaka u Oxygenu (TEI P5).
  Uredio naslovnicu.
  Dodao prve stihove u obrojčane naslove pododjeljaka (radi informativnijeg sadržaja).
</change>
         <change>
            <date>[2006-01-11T02:01:01+0100]</date>

            <persName>
               <ref type="viaf" target="6913774">Neven Jovanović</ref>
            </persName>

Uredio markup, transformirao iz Word dokumenta, označio naslovnu stranu, podjelu na
knjige, pretvorio nove redove u stihove itd.  Još nije ujednačeno označavanje brojeva
i govora, nisu dodane grupe stihova, ni bibliografski podaci.  Kritički aparat još
je uvijek u obliku bilježaka.

</change>
      </revisionDesc>
   </teiHeader>
   <text xml:base="urn:cts:croala:vicic01.croala227390.croala-lat1:" xml:lang="lat" type="poesis">

      <front xml:lang="lat" n="front">
         <docTitle n="docTitle">
            <titlePart n="titlePart1">
LIBRI XII IESSEIDOS
</titlePart>
            <titlePart n="titlePart2">
               <emph n="emph">hoc est</emph>
            </titlePart>
            <titlePart n="titlePart3">
ADMIRANDA SS. MATRIS DEI, EX REGIA STIRPE IESSE ORIUNDAE, <emph n="emph">VIRGINIS MARIAE VITA,
OB HEROICE TOLERATAM SUI DILECTISSIMI FILII MORTEM HEROICIS CONSCRIPTA VERSIBUS ET IN DUODECIM DIVISA LIBROS;</emph>
            </titlePart>
         </docTitle>
         <docAuthor n="docAuthor">
            <seg n="seg1">
A. R. P. D. <name n="name">CAIETANO VICICH</name>
            </seg>
            <seg n="seg2">
CLERICO REGULARI, VULGO THEATINO, IMMORIENTE HUIC VIX COMPOSITAE VITAE ET
IDEO TAMQUAM OPUS POSTHUMUM, POSITAE.
</seg>
         </docAuthor>
         <docEdition n="docEdition">
            <placeName n="placeName">NEO-PRAGAE</placeName>
            <seg n="seg">Typis Hampelianis per <name n="name">Ioannem Mattis</name>.</seg>
            <date n="date">ANNO <num n="num" value="1700">M DCC</num>.</date>
         </docEdition>
         <gap reason="alienum"/>
      </front>
      <body xml:lang="lat" n="body">
         <milestone unit="page"/>
         <div type="poesis-liber" met="hexameter" n="div1">
            <head n="head">IESSEIDOS LIBER I</head>
            <div n="div1" type="poesis-caput">
               <head n="head">1.</head>
               <l n="l1"> Ille ego, qui Veneto solitâ stagnare Timavo</l>
               <l n="l2">Euganeâ cecini Phrygii positoris in urbe</l>
               <l n="l3">Vota fidemque Viri, nec non Venusina coëgi</l>
               <l n="l4">Barbita Dircaeum carmen resonare patronis</l>
               <l n="l5">Gratum Caelicolis, Tuscum nunc missus ad Arnum,</l>
               <l n="l6">Laxat ubi patrias sanguis Mediceus habenas,</l>
               <l n="l7">Fata Palaestinae plusquam communia Nymphae</l>
               <l n="l8">Fallacesque thori Solymaeas dicere taedas,</l>
               <l n="l9">Iessigenae nuptae titulos uterumque potentem</l>
               <l n="l10">Numinis et laetâ Mariam producere Cirrhâ</l>
               <l n="l11">Invito non Musa iubet. Iesseus Avorum</l>
               <l n="l12">Quantus honor regum! Quanta haec natalis Idumae</l>
               <l n="l13">Gloria! Fecundi qualis sine semine splendor</l>
               <l n="l14">Connubii, tumuisse datâ divinitus alvo</l>
               <l n="l15">Cui soboles Deus est. Vestrum date, sidera, lumen</l>
               <l n="l16">Et numeros da, Phoebe, tuos! Me dextra volentem</l>
               <l n="l17">Flamma rapit tantae famam componere nuptae</l>
               <l n="l18">Et resides animare Nuru Iesseide chordas.</l>
            </div>
            <milestone unit="page"/>
            <div n="div2" type="poesis-caput">
               <head n="head">2.</head>
               <l n="l1">Alma nurus materque sacrae non innuba prolis,</l>
               <l n="l2">Virgo, mone, si dicendi mihi copia veri</l>
               <l n="l3">Illimi de fonte fluit, si laurea dignâ</l>
               <l n="l4">Fronte viret; Cirrhaeus eris cui maior apertus</l>
               <l n="l5">Fama latex, praesente tuo si Numine rebus</l>
               <l n="l6">Consona Pimplaeo vox purior exeat antro,</l>
               <l n="l7">Laeta adsis caleatque mei tibi gratia plectri!</l>
               <l n="l8">Aura, sub Aoniis qua nulla beatior umbris,</l>
               <l n="l9">Afflatu spem vince tuo! Caelo orta decebat</l>
               <l n="l10">Virginei solam postquam te laurea partûs,</l>
               <l n="l11">Es laurus spes una meae: tibi, suave canorae</l>
               <l n="l12">Iste meus gaudet supplex labor esse columbae.</l>
            </div>
            <div n="div3" type="poesis-caput">
               <head n="head">3.</head>
               <l n="l1">Nec te Virginei, Iosippe, tacere iugalem</l>
               <l n="l2">Connubii fas esse potest: eris aequa canenti</l>
               <l n="l3">Materies, quantumque valent mea carmina, iustae</l>
               <l n="l4">Deses erit numquam praesens industria famae.</l>
               <l n="l5">Te placidum nostris conatibus esse, virorum</l>
               <l n="l6">Summe, peto: tu plectra move, tu pollice fila</l>
               <l n="l7">Tende, tuum atque tuae nomen sortita maritae.</l>
            </div>
            <div n="div4" type="poesis-caput">
               <head n="head">4.</head>
               <l n="l1">Vos quoque, Pierides, si qua estis vatibus aequa</l>
               <l n="l2">Numina, Pierides, Scythico si libera rupto</l>
               <l n="l3">Versatis iam colla iugo, iam reddita vestro</l>
               <l n="l4">Est prior Adriadûm si sanguine gloria rivo,</l>
               <l n="l5">Carminibus faciles, quâ liberiore potestis</l>
               <l n="l6">Purgataque feris Thracum stridoribus aurâ,</l>
               <l n="l7">Aspirate meis! Et ne Rhodopeius ultra</l>
               <l n="l8">Instabiles vos terror agat, concedite, Nymphae,</l>
               <l n="l9">Tutricem vestro Mariam considere Pindo</l>
               <milestone unit="page"/>
               <l n="l10">Et Dominae iustos lauro componere fasces.</l>
            </div>
            <div n="div5" type="poesis-caput">
               <head n="head">5.</head>
               <l n="l1">Flagitium quod fecit Hymen, primamque iugalis</l>
               <l n="l2">Quam pestem transfudit amor. Novus, aequior, orbi</l>
               <l n="l3">Prodiit, opposito veterem molimine labem</l>
               <l n="l4">Proscripturus<note place="foot" n="note">51 proscripturus : praescripturus
            </note> Hymen: Iessei haec stipitis alta</l>
               <l n="l5">Maiestas, ubi ramus erat, frondisque propago</l>
               <l n="l6">Sanctior, augustis produxit foedera taedis.</l>
            </div>
            <div n="div6" type="poesis-caput">
               <head n="head">6.</head>
               <l n="l1">Sed prius antiquas Stygioque vapore iugales</l>
               <l n="l2">Afflatas dabo nosse faces, constante vetusti</l>
               <l n="l3">Connubii fumo gravidam referente doloris</l>
               <l n="l4">Aeterni nubem, octavum dum saecula lustrum</l>
               <l n="l5">Conficerent: quibus et vetiti fallacia pomi</l>
               <l n="l6">Torsit Adameos cineres oculisque petita</l>
               <l n="l7">Fatalis species os inconcessa fefellit.</l>
               <l n="l8">Hinc manibus vindex populata nocentibus arbor</l>
               <l n="l9">Felici de sede ream procul egit orexim.</l>
               <l n="l10">Sed spectasset Adam vetitum sine crimine germen</l>
               <l n="l11">Cavissetque scelus, nisi quae temeraria suasit</l>
               <l n="l12">Delictum coniux, ne quid deberet Adamo,</l>
               <l n="l13">Pomum pro accepta properâsset reddere costa.</l>
               <l n="l14">Durum principium, mulier, tibi contigit, unde</l>
               <l n="l15">Imperium nec molle tuum est: tibi cedere victus</l>
               <l n="l16">Debuit atque tuam primus deflevit Adamus</l>
               <l n="l17">Duritiem pomo tot perdere dona iubentem.</l>
               <l n="l18">O fallax! O triste, dedit quod femina pomum!</l>
               <l n="l19">Quaeque soporato vigilans minus aequa marito</l>
               <l n="l20">Exitium pro dote tulit, prius illa cubantem</l>
               <l n="l21">Munificum sortita virum, cum cordis apertum </l>
               <milestone unit="page"/>
               <l n="l22">Formandae sineret latus exossare puellae.</l>
            </div>
            <div n="div7" type="poesis-caput">
               <head n="head">7.</head>
               <l n="l1">Hortus erat, sed parte orbis qua consitus ille</l>
               <l n="l2">Hortus erat, nec scire mihi neque dicere versu</l>
               <l n="l3">Nunc facile est. Te, quem illius vernantibus horti</l>
               <l n="l4">Pro foribus statuisse Deus ferturque micantem</l>
               <l n="l5">Vindicibus flammis manibus posuisse machaeram</l>
               <l n="l6">Advoco Custodem: “Ignaro tu suggere vati</l>
               <l n="l7">Quas rerum ignotas mortalibus abdita formas</l>
               <l n="l8">Protulerit tellus. Luctus quod nescia vitae</l>
               <l n="l9">Innocuae statio, pleno dabat ubere nectar?</l>
               <l n="l10">Quis fuit hic florum color et quam nobilis auras</l>
               <l n="l11">Commendabat odor? Vitae quod fronde pependit</l>
               <l n="l12">Germen et aeterno quae vis fuit indita pomo?</l>
               <l n="l13">Quas dives regio, quas felicissima terrae</l>
               <l n="l14">Portio, non visas – heu! – nobis occulat horti</l>
               <l n="l15">Delicias? Primas quas climate solis Eoi</l>
               <l n="l16">Excipiat flammas, sed quas aequalibus auris</l>
               <l n="l17">Temperat, aeterni non errans gratia veris?</l>
               <l n="l18">Haec ego non vetiti ut subeam penetralia claustri</l>
               <l n="l19">Vota fero: lata hos ausus sententia damnat</l>
               <l n="l20">Numinis irati, foribus rotatilis ardens</l>
               <l n="l21">Accessum romphaea vetat teque improbus aequo</l>
               <l n="l22">Est procul ut credam Custodem fallere dono. </l>
               <l n="l23">Quid tamen hoc spectare mihi prodesset, amice</l>
               <l n="l24">Exponam, Custos. Numen bona tanta sereno</l>
               <l n="l25">Intuitu si nosse daret, quae perdita primi</l>
               <l n="l26">Flemus adhuc errore patris, quem coniugis ardor</l>
               <l n="l27">Immodicus laesit, scirem meliusque notarem</l>
               <milestone unit="page"/>
               <l n="l28">Insereremque animo melius quae damna voluptas</l>
               <l n="l29">Unius sceleris, labisque licentia mortes</l>
               <l n="l30">Istius quas una dedit, felicibus horti</l>
               <l n="l31">Pulsos deliciis, mentis caligine pressos,</l>
               <l n="l32">Caelesti Charitum quae nos privavit amictu.</l>
               <l n="l33">Hac hausta damni specie, grave foedius omni</l>
               <l n="l34">Horrerem magis angue scelus noxasque caverem.</l>
               <l n="l35">Insuper ut scirem, quod nunc cognoscere primum</l>
               <l n="l36">Est animus, quas Virgineae (quae vestra beati</l>
               <l n="l37">Aligeri Regina audit) praetexere famae,</l>
               <l n="l38">Moliri quam certus eo, de stipite laudes</l>
               <l n="l39">Inspecto possem. Neque enim levis inde puellae</l>
               <l n="l40">Gloria, conceptum per carmen itura, veniret:</l>
               <l n="l41">Cernere Palladias vetito cum germine frondes</l>
               <l n="l42">Augustae quae prima fuit victoria matris,</l>
               <l n="l43">Humanaeque locum cuperem lustrare ruinae</l>
               <l n="l44">Materna unde illi nata excellentia, viso</l>
               <l n="l45">Doctius ut Mariae titulos ordirer ab horto.</l>
               <l n="l46">Castigata patris sed me quia<note place="foot" n="note">121 quia : quam
            </note> sedibus istis</l>
               <l n="l47">Expulit ingluvies aditumque immota Tonantis</l>
               <l n="l48">Desperare facit Nemesis, da pectore saltem</l>
               <l n="l49">Hanc, flammis armate Vigil, comprendere rerum</l>
               <l n="l50">Ignotam seriem: hoc, Ales venerande, revela.”</l>
            </div>
            <div n="div8">
               <head n="head">8.</head>
               <l n="l1">126 His ita prolatis subitus per maesta cucurrit</l>
               <l n="l2">127 Ossa pavor gelidusque tremor perrupit in artus,</l>
               <l n="l3">Armatum Custodem horti testatus adesse</l>
               <l n="l4">Aligerum; sensimque novus cum lassa levaret</l>
               <l n="l5">Membra vigor, vox ista meas pervenit ad aures</l>
               <l n="l6">Pervasitque animum: “Studii quae tanta cupido</l>
               <l n="l7">Inflammat mortale genus? Foret incola felix</l>
               <l n="l8">Horti istius adhuc quae me custode tenetur</l>
               <l n="l9">Clausa voluptatis statio, nisi vota sciendi</l>
               <l n="l10">Immodica, ad vetitam fructus ardore rubentem</l>
               <l n="l11">Haesissent pudefacta trabem. Male provide vates,</l>
               <l n="l12">Praeterito nimios fato preme pectoris aestus!</l>
               <l n="l13">Mene putas ergo tibi notum authore futurum</l>
               <l n="l14">Quae prohibet te scire Deus? Comprendere visu </l>
               <l n="l15">Suspirabis opes, munit quas flammeus ense</l>
               <l n="l16">Ales et augustas cingunt quas ignea sedes</l>
               <l n="l17">Valla, reo sceleris speras attingere sensu?</l>
               <l n="l18">Scire sat est, quae nosse sacri tibi Codicis author</l>
               <l n="l19">Prodidit Hebraeus, vel quae ratione sagaci</l>
               <l n="l20">Ingeniive potes conatu addiscere, tenta.</l>
               <l n="l21">Quod vero Dominae Reginarumque supremae</l>
               <l n="l22">Maiores Mariae posses educere laudes</l>
               <l n="l23">Palladiae trabis aspectu, tam suave virentis<note place="foot" n="note">148
              virentis : videntis</note>,</l>
               <l n="l24">Vitantisque simul labris concedere germen,</l>
               <l n="l25">Divinam veritae legem, tibi suggero, vates,</l>
               <l n="l26">Invisâ quo fronde queas extollere matrem,</l>
               <l n="l27">Finge animo quodcumque vales et concipe maius</l>
               <l n="l28">Mente Bonum, suave et pulchrum, quod summa Tonantis</l>
               <l n="l29">Moliri possit virtus, quod compare semper</l>
               <l n="l30">Multiplica argumento, donec perspexeris omnem</l>
               <l n="l31">Consumptam numerorum artem. Proh! Quale venustum,</l>
               <l n="l32">Dulce, suave bonum, mirumque exurgeret inde!</l>
               <l n="l33">Quo multo minor iste, meo qui clauditur horto</l>
               <l n="l34">Est decor et gustus. Virgo tamen omnibus istis</l>
               <l n="l35">Propositis rerum illecebris, quas tanta bonorum</l>
               <l n="l36">Colligeret moles, procul est ut lumine solo,</l>
               <l n="l37">Si vetitum divinum inerat, dignata fuisset.</l>
               <l n="l38">Finge pari numero poenas et verba dolorum</l>
               <l n="l39">Omnia, quae Numen pro lege subire iuberet,</l>
               <l n="l40">Post minimae maculam labis; durasset in istis</l>
               <l n="l41">Virgo malis potius, quam sese exolveret inde, </l>
               <l n="l42">Cum posset, modicae quamvis formidine noxae.</l>
               <l n="l43">Talis erat Mariae Authori connexa voluntas.</l>
               <l n="l44">I modo, ne qua meae feriat te flamma Machaerae.”</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Hoc ego compositus genii sermone loquentis</l>
               <l n="l2">Attonitusque haesi atque minis perterritus ultra</l>
               <l n="l3">Nil volui, sed vota animi inconsulta reliqui.</l>
               <l n="l4">Quas potero tamen ipse novo stimulatus ab oestro</l>
               <l n="l5">Ignotae telluris opes et commoda pandam.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Hortus erat, divino unus qui consitus hortus</l>
               <l n="l2">Ingenio curaque fuit, mirabile tantae</l>
               <l n="l3">Artis opus. Quo nata recens formataque gazas</l>
               <l n="l4">Intulerat natura suas hominique paratae</l>
               <l n="l5">Hic positus propriaque orbis velut arce locatus</l>
               <l n="l6">Commoditatis apex spatiumque per omne decenter</l>
               <l n="l7">Extensae quae molis erat diffusa bonorum</l>
               <l n="l8">Copia, plantato coniuncta accesserat horto.</l>
               <l n="l9">Quodque omnis tellus tulit, haec tulit omnia tellus.</l>
               <l n="l10">Ver anni mensura fuit, nec vere sub isto</l>
               <l n="l11">Defuit October. Suavi si germine fetas</l>
               <l n="l12">Vidisses ubi stare trabes, gravis illa putasses</l>
               <l n="l13">Autumni dona. Undantes si cernere velles </l>
               <l n="l14">Floris odorati campos, hic Chloride pleni</l>
               <l n="l15">Stabant veris opes, gelidis neque flatibus Arctos</l>
               <l n="l16">Incubuit fervens Lybicis neque solibus aestas.</l>
               <l n="l17">Hic caelum sine nube fuit, sine frigore mitis</l>
               <l n="l18">Aethra, pruinosum gravis infamare Bootem.</l>
               <l n="l19">Hic Zephyri, molles animae placidumque minorum</l>
               <l n="l20">Ventorum, nequiit quod laedere corpora, murmur,</l>
               <l n="l21">Tellurem assueti plantasque fovere virentes,</l>
               <l n="l22">Ridentis fuerant aethrae suspiria venti,</l>
               <l n="l23">Qualis in Hesperium, Titan ubi mergitur, aequor</l>
               <l n="l24">Aura venire solet qualisque aestate serena</l>
               <l n="l25">Advolat optatus maturis messibus aër.</l>
               <l n="l26">Terrori nulla umbra fuit, sed amica sopori</l>
               <l n="l27">Intervalla dabat, suavesque diurna redibant</l>
               <l n="l28">Conciliaturae somnos post otia noctes.</l>
               <l n="l29">Nulla molestorum nimborum incommoda sensit</l>
               <l n="l30">Plena voluptatis regio caeloque ruentes</l>
               <l n="l31">Nescivit pluvias, sed fons Paradison habebat</l>
               <l n="l32">Qui medium largas, omni de parte fluentes</l>
               <l n="l33">Suppeditabat aquas: suus unde est floribus humor</l>
               <l n="l34">Praesensque arboreis aderat radicibus unda.</l>
               <l n="l35">Lympha haec sive mari, ignotis egressa viarum</l>
               <l n="l36">Flexibus, in fontem Paradisi gurgite pleno </l>
               <l n="l37">Surgebat, seu forte prius suscepta profundo</l>
               <l n="l38">Telluris gremio, quod sese immanibus intra</l>
               <l n="l39">Dilatat spatiis et pleno fornice ructat</l>
               <l n="l40">Quod biberat laticemque aperit, qui postea multis</l>
               <l n="l41">Effusus crescit spatiosa in flumina rivis. </l>
               <l n="l42">Scinditur in grandes fluvios fons iste, latentis</l>
               <l n="l43">Ingens uber aquae, vel mamma undantis abyssi,</l>
               <l n="l44">Emittens purum posita salsugine rorem.</l>
               <l n="l45">E rubeis veluti, quae sunt in corpore, venis</l>
               <l n="l46">Feminea elapsus concurrit ad ubera sanguis;</l>
               <l n="l47">Sed lactis candore color propriusque cruoris</l>
               <l n="l48">Mutatur sapor et guttas quas mamma recepit</l>
               <l n="l49">Sanguinis, has dulci variant humore papillae - </l>
               <l n="l50">Non aliter fons iste salo dilapsus abibat</l>
               <l n="l51">Profluus in dulcem placituram faucibus undam.</l>
               <l n="l52">Hanc prata et flores et fetae germine plantae</l>
               <l n="l53">Mansuetumque pecus pictaeque bibêre volucres.</l>
               <l n="l54">Post etiam (ingentis fuerat quae copia fontis)</l>
               <l n="l55">In terrae reliquum se diffusura, quaternis</l>
               <l n="l56">Cursibus exibant collectae in flumina lymphae.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Nec tamen exilis fluviorum â nomine grandi</l>
               <l n="l2">In fontem manabat honor: nam Gange propinquos</l>
               <l n="l3">Obiectosque sibi Phoebo post terga cadente</l>
               <l n="l4">Memnonas exhilarat gemmis pretioque micantis</l>
               <l n="l5">Natalis terrae gazas testante smaragdi.</l>
               <l n="l6">Aegyptum Nilo nutrit, qui egressus ab horto,</l>
               <l n="l7">Ignoto terrae primum sorbetur hiatu,</l>
               <l n="l8">Atque alios aperit fontes, crudelia contra</l>
               <l n="l9">Regna, rudes morum populos, ubi murice longo</l>
               <l n="l10">Saxa procellosum frangunt spumantia pontum,</l>
               <l n="l11">Horrida Lusiacis maria infamata carinis.</l>
               <l n="l12">Aequore proiectum longo semperque petitum</l>
               <l n="l13">Fluctibus adversis, tandem feliciter orsis</l>
               <l n="l14">Atlantis tentare caput, modo pervia nautis</l>
               <l n="l15">Saxa, bonae stant voce spei. Dixêre Pelasgi</l>
               <l n="l16">Acronoton, procul Aegocero, flat nubilus Auster</l>
               <l n="l17">Ad montes ubi Luna tuos, Vulcania nactos</l>
               <l n="l18">Torridaque Aethiopum magalia montibus ipsis</l>
               <l n="l19">Subiectae produnt vasta se mole paludes,</l>
               <l n="l20">Unde nova emergit bis natus origine Nilus.</l>
               <l n="l21">Inde per adversos scopulos sine more ruentem</l>
               <l n="l22">Excipiunt gratum, sed adhuc torvo ore minantem</l>
               <l n="l23">A saxis, quibus ille fremens spumansque cucurrit,</l>
               <l n="l24">Thebaicae faciles spondae, Meroesque propinqua</l>
               <l n="l25">Prata salutatum fecundis Mempheos arvis</l>
               <l n="l26">Immittunt: campos permittit apricaque Memphis</l>
               <l n="l27">Rura modumque vetat crescendi ponere ripas</l>
               <l n="l28">Septeno demum pontum bibit ore, sed uno</l>
               <l n="l29">Pellaeas lambit turres sterilemque Canopo,</l>
               <l n="l30">Isiacis non parcus agris non nuntiat annum.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Tigris et Euphrates horti de fonte soluti</l>
               <l n="l2">Armenias Taurumque lavant et vivit utrisque</l>
               <l n="l3">Bellator Chaldaeus aquis ubi gurgite lecto</l>
               <l n="l4">Ambo Semiramias gaudent potare columbas.</l>
               <l n="l5">Post unâ eiusdem ripae contentus arenâ</l>
               <l n="l6">Nomen Achaemeniis abscondit uterque sub undis,</l>
               <l n="l7">Quas Paradisiacis debent vada Persica lymphis.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Consitus hic variis grato fuit ordine plantis</l>
               <l n="l2">Hortus et exacto quincunce virebat aprica</l>
               <l n="l3">Pomorum species. Nec dispar floribus ordo,</l>
               <l n="l4">Graminibusque fuit; plantisque insidere pictae</l>
               <l n="l5">Assuêrant, molles homini parêre volucres.</l>
               <l n="l6">Huius iussa sequi pariter festinus amabat</l>
               <l n="l7">Instinctus pecudum, quae post uberrima ventris</l>
               <l n="l8">Pabula, conceptis blandis ad gaudia rixis,</l>
               <l n="l9">Invito numquam poterant custode teneri. </l>
               <l n="l10">Hic leo mansuetus pardique ursique catenae</l>
               <l n="l11">Arbitrium Rectoris erant: sine caede benignae</l>
               <l n="l12">Et sine lite ferae et crudeles protinus iras</l>
               <l n="l13">Nutibus humanis promptae submittere tigres.</l>
               <l n="l14">Nulla fuit natura nocens nullusque ferarum</l>
               <l n="l15">Dissidiis livor, nisi cum fortasse tenelli</l>
               <l n="l16">Fronte coniscantes strinxissent cornua capri.</l>
            </div>
            <div n="div14" type="poesis-caput">
               <head n="head">14.</head>
               <l n="l1"> In medio, qua maior erat florumque venustas</l>
               <l n="l2">Plantarumque color, gemina excellebat opacis</l>
               <l n="l3">Frondibus atque suis gravis utraque fructibus arbor:</l>
               <l n="l4">Una mali pariterque boni libata scientes</l>
               <l n="l5">Reddere dicta quidem; sed non vis indita plantae</l>
               <l n="l6">Ista fuit, Stygius sic illam expressit Alastor.</l>
               <l n="l7">Hoc etenim postquam eductum fixisset in horto</l>
               <l n="l8">Mira faece hominem cunctosque dedisset ad esum</l>
               <l n="l9">Arboreos fetus, vetitâ solum arboris huius</l>
               <l n="l10">Usurâ Numen, poenam quoque dixit edaci</l>
               <l n="l11">Mancipio: quae si peteret propriaeque litaret</l>
               <l n="l12">Poma gulae, praesente necis temerarius ictu</l>
               <l n="l13">Concideret furor et sobolem tangente paterni</l>
               <l n="l14">Peccati macula, parilique ex semine poena.</l>
               <l n="l15">Iuncta scientificis arbor fuit altera ramis,</l>
               <l n="l16">Quae terreno homini suapte in sua fata ruenti</l>
               <l n="l17">Praesidium vitale daret semperque venustum</l>
               <l n="l18">Corpus inocciduâ faceret florere iuventâ.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Haec erat – heu! – modicum, sed duratura beati</l>
               <l n="l2">Maiestas horti: felix sua prodigus horti</l>
               <l n="l3">Si bona novisset cultor felixque fuisset</l>
               <l n="l4">Posteritas. Sed quaeso, oculi, ne flete, cadentes</l>
               <l n="l5">Sistite tantisper lacrymas! Sors dira! Colono</l>
               <l n="l6">Faece Damascena genito traduntur amoeni</l>
               <l n="l7">Deliciae Paradisi: iterum, rogo, parcite molles</l>
               <l n="l8">Luminibus lacrymae! Deus, ah Deus optimus ille,</l>
               <l n="l9">Munificus Deus, has omnes indulsit Adamo</l>
               <l n="l10">Felicis telluris opes similique futuram</l>
               <l n="l11">Sorte beaturus sobolem, modo (lege tenendum</l>
               <l n="l12">Quod fuerat) ne Palladiae se germine plantae</l>
               <l n="l13">Perderet acceptâ vetitis ex frondibus esca.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> His tamen externis opibus maiora fuêre</l>
               <l n="l2">Dona animi, quem perfecto subiunxit amoris</l>
               <l n="l3">Igne Deus, cui aethereae par gratia menti</l>
               <l n="l4">Credita. Qua solâ tangebat sidera, felix</l>
               <l n="l5">Naturae; quaeque hanc procul excessere, bonorum</l>
               <l n="l6">Possessor, Charitum donis sublimis Adamus.</l>
               <l n="l7">Et tamen – ah! – nunc flete, oculi, peccavit Adamus:</l>
               <l n="l8">Redditus aeger, inops, laesamque sequentibus asper</l>
               <l n="l9">Naturam aerumnis atque hanc superantibus una</l>
               <l n="l10">Dotibus amissis, nudum invisumque remansit</l>
               <l n="l11">Plutoni spolium: quâque ille resurgere posset,</l>
               <l n="l12">Subsidii nulla est meritique relicta facultas.</l>
               <l n="l13">Prostratum veluti et languens sine robore corpus</l>
               <l n="l14">Surgendique impos multisque intrantibus ipsa</l>
               <l n="l15">Viscera confossus plagis, vix ducere vitam</l>
               <l n="l16">Sufficiens maerebat Adam, nec habere faventem</l>
               <l n="l17">Aegrotus qua posset humo se tollere, dextram.</l>
               <l n="l18">Infelix potuit similique incauta bonorum</l>
               <l n="l19">Iacturâ coniux et stirps ventura iacebat.</l>
               <l n="l20">Posteritas animanda pari subiecta flagello</l>
               <l n="l21">Numinis irati, non cessatura trahebat</l>
               <l n="l22">Supplicia, aeterno poenae doctura labore</l>
               <l n="l23">Quam durum est pecasse semel, iustissima laesi</l>
               <l n="l24">Quam graviter vetitum crimen ferit ira Tonantis.</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Omnibus aerumnis sed saevior illa nocebat,</l>
               <l n="l2">Placandi aversum quod nulla potentia Numen,</l>
               <l n="l3">Auxilii spes nulla foret. Pro crimine donum</l>
               <l n="l4">Quod valuit par esse Deo? Num forsitan esse</l>
               <l n="l5">Ipse reus potuisset homo? Peccantis et hostis</l>
               <l n="l6">Par ratio est, neutri debetur gratia. Forsan</l>
               <l n="l7">Aethereae virtus mentis? Sed et aliger impar</l>
               <l n="l8">Huic merito est; tantoque minor, quantum ipse Tonante</l>
               <l n="l9">Est minor offenso: solum Deus alter habere</l>
               <l n="l10">Par meritum, qui sese humilis submittere, nostra</l>
               <l n="l11">Tam grandis fieri vellet pro labe rogator.</l>
               <l n="l12">Et frustra talem visum est sperare salutem,</l>
               <l n="l13">Nam Deus est unus. Poterat sic tota videri</l>
               <l n="l14">Conclamata salus: nam quis comprehenderet umquam,</l>
               <l n="l15">Angelicae quamvis dotatus acumine mentis,</l>
               <l n="l16">Tam procul immensa quod cum pietate scientis</l>
               <l n="l17">Numinis ascendat moles, reperiret ut aequum</l>
               <l n="l18">Peccati pretium, se submissura quod ipsi</l>
               <l n="l19">Offenso divina daret persona Tonanti?</l>
               <l n="l20">Quod veniae inventum summa ut Sapientia vidit,</l>
               <l n="l21">Amplexa est Pietas statuitque ut<note place="foot" n="note">359 ut :
              aut</note> labe soluta</l>
               <l n="l22">Immerita adversi properaret ad oscula servi.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Labis erat pretium quo non felicius ullum</l>
               <l n="l2">Aut bonitas divina dare, aut sapientia posset</l>
               <l n="l3">Concipere. Aeterni proles est unica Patris,</l>
               <l n="l4">Fecundae soboles mentis, commune Parenti</l>
               <l n="l5">Naturâ Verbum, nec falsa Tonantis imago,</l>
               <l n="l6">Quam generata facit solum persona loquente</l>
               <l n="l7">A Patre distingui: caelo hunc deponere Natum,</l>
               <l n="l8">Hunc hominem fieri voluit Pater. Ille iubentis</l>
               <l n="l9">Imperio non lentus adest: numquam irrita Patris</l>
               <l n="l10">Reddidit arbitria hic Natus, quibus una voluntas,</l>
               <l n="l11">Par placitum spirantque unum constanter amorem.</l>
               <l n="l12">Iussa igitur nostrae, aeterno consortia nexu,</l>
               <l n="l13">Filius admittit carnis, nec hypostasis impar</l>
               <l n="l14">(Mirandum dictu) formis est una duabus.</l>
               <l n="l15">Hic nasci de matre Deus fierique – stupendum! – </l>
               <l n="l16">Mortalis voluit Deus, aequum ut reddere posset</l>
               <l n="l17">Pro culpa pretium moriensque in stipite primam</l>
               <l n="l18">A vetito lueret venientem stipite noxam.</l>
               <l n="l19">Plausit io Caelum: et tantae pietatis ovantes</l>
               <l n="l20">Caelicolae decreta probant et carmine Numen</l>
               <l n="l21">Concelebrant, quod Tartarei livore cerastae</l>
               <l n="l22">Prostratum aeterno damno solvisset Adamum.</l>
               <l n="l23">Verbum tunc hominem fieri, tunc carnis amictum</l>
               <l n="l24">Vellere divinum similem peccantibus Agnum</l>
               <l n="l25">Spectandum terris voluit Pater, unde perennem</l>
               <l n="l26">Faex hominum peteret vili dape perdita vitam.</l>
               <l n="l27">Tunc etiam culpae pretium purissimus Agni</l>
               <l n="l28">Decretus cruor est, tunc et dignissima Verbo</l>
               <l n="l29">Electa est mater, generandae conscia prolis</l>
               <l n="l30">Sola quidem Virgo, nisi quod divinus adesset</l>
               <l n="l31">Ardor adorato ventris pro germine sponsus.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Sed quanta haec genetrix? Superi, vos dicite! Fallor!</l>
               <l n="l2">Nec vos sydereae novistis dicere mentes,</l>
               <l n="l3">Nec penetrare animo tantae miracula matris!</l>
               <l n="l4">Divitias Caeli, Charites, peccare potentis</l>
               <l n="l5">Ornamenta animi, vestras haec una, beati</l>
               <l n="l6">Aligeri, superat flammas: quod gratia cunctis</l>
               <l n="l7">Luminis ardorisque dedit, minus esse videtur</l>
               <l n="l8">Huius ut augusto possit par esse decori.</l>
               <l n="l9">Condicio hanc vestrae superet licet inclita mentis,</l>
               <l n="l10">Caelestis quibus est terraeque ignota venustas,</l>
               <l n="l11">Attamen illa suos veluti regina ministros</l>
               <l n="l12">Maiestate praeit, potior sic luce coruscat:</l>
               <l n="l13">Talis divinae delecta puerpera proli</l>
               <l n="l14">Regia progenies, Iesseus origine sanguis.</l>
               <l n="l15">Hanc Deus atque unâ istius de ventre puellae</l>
               <l n="l16">Venturum germen caelestibus ante colendum</l>
               <l n="l17">Exhibet Aligeris. Quibus et pro principe dictum</l>
               <l n="l18">Unigenam, Matrem, Dominam praescripsit iisdem</l>
               <l n="l19">Reginamque coli, Mariam quam nomine dixit.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Virginis augustae Sobolem, immortale quod una</l>
               <l n="l2">Numen erat, Regem accipiunt: par omnibus haesit</l>
               <l n="l3">Sensus, adorandum venturum in membra Tonantem.</l>
               <l n="l4">Sic statuêre quidem; sed postquam sedibus altis</l>
               <l n="l5">Praecipites cecidere animi, cum scire superbis</l>
               <l n="l6">Damnatisque datum geniis, super astra levando</l>
               <l n="l7">Terrigenum caeno vacuique sedilia caeli</l>
               <l n="l8">Aethere proscriptis pro mentibus insessuro</l>
               <l n="l9">(Qua ferus imbellem serpens prostravit Adamum,</l>
               <l n="l10">Haec illa invidia est) Verbi divina quod esset</l>
               <l n="l11">Maiestas eadem terras pressura, leonum</l>
               <l n="l12">More furunt saevasque tigres superare calentem</l>
               <l n="l13">In rabiem versi, cultum damnare priorem</l>
               <l n="l14">Intrepidi Messiae odio velut ante parentis</l>
               <l n="l15">Reginae, plenis livoris mentibus ardent. </l>
               <l n="l16">Namque ministrorum officiis ubi subdere summae</l>
               <l n="l17">Se Matri debere vident, non omnibus idem</l>
               <l n="l18">Cultus erat pietasque huius regale vereri</l>
               <l n="l19">Culmen et impositum sibi pars non maior honoris</l>
               <l n="l20">Detrectabat onus; quorum prior ille superbus</l>
               <l n="l21">Lucifer obniti Marianis fascibus audet.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Parcite, Pierides sacrae, si dicere primo</l>
               <l n="l2">Aligerûm hanc noxam mihi non invidit Apollo:</l>
               <l n="l3">Saepe vibrat tacitum laurus Parnassia lumen,</l>
               <l n="l4">Fatorum quod nube latet Phoebusque minori</l>
               <l n="l5">Saepe sonare lyra rerum praeconia mandat,</l>
               <l n="l6">Aurata voluit quae non testudine tangi.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Antitheus proprii delusus imagine vultûs</l>
               <l n="l2">Et mentis specie elatus summoque nitentis</l>
               <l n="l3">Ornatu tumidus gazae humanaeque revolvens</l>
               <l n="l4">Naturae cineres cui se submittere cultae</l>
               <l n="l5">Debuit obsequio Matris, fuit ausus honoris</l>
               <l n="l6">Virginei quassare iugum. Indignaque videri</l>
               <l n="l7">Id ratione peti insanus proclamat et ipsum</l>
               <l n="l8">Infamat Numen, sibi quod mandaret inepto</l>
               <l n="l9">Cultu terrenam Sobolis praeferre parentem.</l>
               <l n="l10">Mox sese ad socios vertit quibus aequa superbis</l>
               <l n="l11">Mens inerat, tumidaque illas sic voce rebellis</l>
               <l n="l12">Alloquitur sectae princeps: “Huic ergo creari</l>
               <l n="l13">Nos decuit probro? Superis regionibus ortos</l>
               <l n="l14">Nos voluit Numen, tantùm ut demissius altas</l>
               <l n="l15">Deprimeret mentes? Num servitura, venustae</l>
               <l n="l16">O animae, nostra haec illi sublimia matri</l>
               <l n="l17">Sunt decora? Humanae faeci famulabitur iste</l>
               <l n="l18">Spirituum splendor, terraque lutoque coactae</l>
               <l n="l19">Mortali massae, tenebris tam nobile lumen,</l>
               <l n="l20">Immeritum aeterni cultus praestabit honorem?</l>
               <l n="l21">Feminea ipsi homini quoque formidata feremus</l>
               <l n="l22">Imperia? Et mulier, luteo subiecta marito,</l>
               <l n="l23">Praeferri aethereis etiam virtutibus audet? </l>
               <l n="l24">Quod soboli assumpsurae hominem se prona voluntas</l>
               <l n="l25">Subiciat, non est homini accessura, sed uni</l>
               <l n="l26">Adveniet latria Deo. Quod vero feratur</l>
               <l n="l27">Praeceptum, tenui quo flatu animata, clientum</l>
               <l n="l28">Aligerûm obsequio, sceptris aequata colatur</l>
               <l n="l29">Feminei levitas sexus, tolerabile fiet</l>
               <l n="l30">Naturae opprobrium nostrae? Quod femina fasces</l>
               <l n="l31">Ambiat immeritos celso nobisque verendo</l>
               <l n="l32">Quod sedeat regina Throno nostrumque superba</l>
               <l n="l33">Arbitrium cervice premat? Temeraria sceptri</l>
               <l n="l34">Ambitio Aligerûm non est habitura clientem:</l>
               <l n="l35">Nam nec ego nec vos, socii, foedabitis isto</l>
               <l n="l36">Servitio caeli decus immortale quod estis.</l>
               <l n="l37">Legis ubi latae ratio, si luminis hausta</l>
               <l n="l38">Copia divini vetat ignorare minora</l>
               <l n="l39">Arbitrio maiore regi? Nunc unde profecta est</l>
               <l n="l40">Haec iusti series, qua lege Tonantis aberrans</l>
               <l n="l41">A vero placitum nos, praestantissima caeli</l>
               <l n="l42">Lumina, terrenae subigit servire puellae?</l>
               <l n="l43">Est genetrix augusta, parens est Numinis – esto.</l>
               <l n="l44">Non tamen illa dea est: natura excellimus omne</l>
               <l n="l45">Quod non est Deus, indociles servire minori</l>
               <l n="l46">Imperio. Rerum pulcher confunditur ordo,</l>
               <l n="l47">Si modicus praesit stellis maioribus ignis.</l>
               <l n="l48">Astrorum vigiles superat quod lumine flammas</l>
               <l n="l49">Delius, imperii certat pro sole potestas.”</l>
               <l n="l50">Dicenti applausit pars magna fidemque spopondit</l>
               <l n="l51">Antitheo: nutant plures, quibus impia necdum</l>
               <l n="l52">Suaserat ad plenum Numen non ferre voluptas.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> At princeps Michaël iussa<note place="foot" n="note">490 iussa : iusta
            </note> observare Tonantis</l>
               <l n="l2">Impiger et placitis quae suasit apostata Daemon</l>
               <l n="l3">Adversus, comites tali sermone tenebat:</l>
               <l n="l4">“Nescitis quanto, socii, vos lumine plenos,</l>
               <l n="l5">Quanto immortales animos splendore beavit,</l>
               <l n="l6">Naturae quot dona dedit, superantibus ipsam</l>
               <l n="l7">Muneribus naturam auxit suprema Creantis</l>
               <l n="l8">Maiestas? Fuimus purum nihil: ille potenti</l>
               <l n="l9">Productos virtute, ista regione micantis</l>
               <l n="l10">Empyrei fixit naturaeque ordine primos</l>
               <l n="l11">Constituit. Sed adhuc alius quoque suppetit ordo</l>
               <l n="l12">Et maior naturae opibus, quo tendere votis</l>
               <l n="l13">Nos decet atque animo non detrectante Tonantis</l>
               <l n="l14">Imperia, alterius lucis meliora mereri</l>
               <l n="l15">Auspicia immotumque oculis comprendere lumen.</l>
               <l n="l16">Haec nondum stabilis lux est, quâ nostra tuetur</l>
               <l n="l17">Tot donis instructa acies. Nec labilis iste</l>
               <l n="l18">Nos fallat splendor: qua vult nos luce beari</l>
               <l n="l19">Numen, ea aeterna est, quam si contemnere vecors</l>
               <l n="l20">Est animus, poena est spreti specus ima Tonantis</l>
               <l n="l21">Multa revisuri terras post saecula Verbi.</l>
               <l n="l22">Est felix oritura Parens, quam noster et orbis</l>
               <l n="l23">Rector adorandam cunctis iubet esse fideli</l>
               <l n="l24">Cultu Reginam, quam tot caelestibus Author</l>
               <l n="l25">Divinus cumulatam opibus vult totius esse</l>
               <l n="l26">Naturae Dominam Charitumque ingentibus auctam</l>
               <l n="l27">Divitiis, rutilum componet gratia solem.</l>
               <l n="l28">Ecquis erit, curvo venerari hanc poplite matrem</l>
               <l n="l29">Qui renuat? Prout iussa petunt divina, colendae</l>
               <l n="l30">Aequa favet legis ratio: maiora praeesse,</l>
               <l n="l31">Inferiora regi. Quis matre excelsior ista</l>
               <l n="l32">Aliger esse volet? Quo quisque propinquior almo</l>
               <l n="l33">Authori est animus, tanto maiore potitur</l>
               <l n="l34">Iure potestatis: propior quisquamne Tonanti</l>
               <l n="l35">Matre Tonantis erit, quorum communis utrique</l>
               <l n="l36">Est sanguis? Merito caeli terraeque coronam</l>
               <l n="l37">Huic aeterna dedit ventura in viscera Proles.</l>
               <l n="l38">Ambitiosa nec est Virgo, quae Numine sceptrum</l>
               <l n="l39">Decernente tenet: vitio non possidet illa</l>
               <l n="l40">Imperium, regni princeps cui regula, Numen.</l>
               <l n="l41">Primus ego statuo genua incurvare parenti.</l>
               <l n="l42">Inferior nobis terrâ vitale sepultum</l>
               <l n="l43">Lumen habet nostrique animi natalibus impar? </l>
               <l n="l44">Dicite, caelestes animae, vos aurea caeli</l>
               <l n="l45">Progenies, vos et rutilum superantia solem</l>
               <l n="l46">Lumina, quid facimus? Purum nihil: inde profectus</l>
               <l n="l47">Est nostrae virtutis apex: quod Prima Voluntas</l>
               <l n="l48">Iusserit, id sumus. Aetherei quoque culminis ignes</l>
               <l n="l49">Novistis fas esse Deo carbonibus atris</l>
               <l n="l50">Mutare et terram rutilis aequare pyropis.</l>
               <l n="l51">Numinis est mater, satis est: gradus iste caducum</l>
               <l n="l52">Naturae superat culmen; quin ipsa levabit</l>
               <l n="l53">Naturam super Authoris quos gratia nostri,</l>
               <l n="l54">Excedet volucres eadem regina sodales.</l>
               <l n="l55">Munere divino quo mens est maior, honoris</l>
               <l n="l56">Censu etiam maiore praeit: non dedecet ergo</l>
               <l n="l57">Nos humiles tantae frontem lunare potenti.” </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Dixerat haec, Reginae aliis venerantibus almum</l>
               <l n="l2">Aligeris Mariae nomen, divina secutis</l>
               <l n="l3">Iussa, pius mentis quos non discreverat ardor.</l>
               <l n="l4">At reliqui, fuerat quorum pars tertia (magnus</l>
               <l n="l5">Ille tamen nullique hominum censendus, aberrans</l>
               <l n="l6">Virgineo a cultu numerus) fallacibus acti</l>
               <l n="l7">Consiliis, audax Mariam calcare, superbus</l>
               <l n="l8">Quae tulit Antitheus, placitis melioribus obstant</l>
               <l n="l9">Constantesque sui in Mariae diadema rebellant.</l>
               <l n="l10">Tunc alii queis fixa stetit reverentia matris</l>
               <l n="l11">Reginae, adversi vexilla superba Draconis</l>
               <l n="l12">Deserere et reliquos quorum inconcussa tenebat</l>
               <l n="l13">Castra fides pietasque sequi, felicibus omnes</l>
               <l n="l14">Quos iunxit Michaël signis Mariaeque paratis</l>
               <l n="l15">Iussit adorandum labaris intexere nomen, </l>
               <l n="l16">Spirituum laeto Mariam inclamante sonore.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Lucifer adverso mox laetus honore minaces</l>
               <l n="l2">Contorquet vultus, nec sacrum audire protervus</l>
               <l n="l3">Sustinuit nomen rabiemque in crimine monstrat</l>
               <l n="l4">Effaturque amens: “Non est cui Lucifer altam</l>
               <l n="l5">Curvet cervicem! Non inferiora Tonanti</l>
               <l n="l6">Sceptra gero soliumque mihi est, ubi cardine lento</l>
               <l n="l7">Flectit Hyperboreus plaustrum glaciale Bootes.”</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Vix ea fatus erat, cum mox Divina tumentem</l>
               <l n="l2">Antitheum sociasque petit sententia turbas:</l>
               <l n="l3">“Stringite Luciferum invisoque rebelle profundo</l>
               <l n="l4">Aere ligate caput flammasque ardentis abyssi</l>
               <l n="l5">Sustineat duris oneratus colla catenis.</l>
               <l n="l6">Et comites par poena premat: trudantur Olympo</l>
               <l n="l7">Infidae mentes, quarum partem hauriat ater</l>
               <l n="l8">Tartarus, extorrisque polo pars altera terrae</l>
               <l n="l9">Ima petat: quae nubiferas diffusa per auras</l>
               <l n="l10">Agmina Tartareae tolerent incendia poenae,</l>
               <l n="l11">Aetherea donec veniens a sede supremus</l>
               <l n="l12">Flammivomo cunctos Iudex includat Averno.</l>
               <l n="l13">Tu, Michaël dilecte, autem poenalia iussa </l>
               <l n="l14">Exequere, aeternaque polo proscribe ruinâ.</l>
               <l n="l15">Utque sciant melius quid sint, possintque rebelles,</l>
               <l n="l16">Posce: ‘Quis ut Deus est?’” Princeps moto Aliger ense</l>
               <l n="l17">(Igneus ensis erat flammaeque tricuspidis auro</l>
               <l n="l18">Terribilis, chalybem penetrans et saevior ipso</l>
               <l n="l19">Fulmine romphaea) insanos in Numinis hostes</l>
               <l n="l20">Irruit et tremidos vibratae cuspide flammae</l>
               <l n="l21">Exterret genios. Obniti inimica sed illi </l>
               <l n="l22">Orta phalanx certare audet caeloque repelli</l>
               <l n="l23">Non patitur. Torvo Michaël tunc ore requirit:</l>
               <l n="l24">“Quis vestrûm ut Deus est? Quae vestra potentia, mentes</l>
               <l n="l25">Adversae? Caelo ite, Deus sic imperat, ite!”</l>
               <l n="l26">Hic pavidi, trepidi, nil respondere valentes</l>
               <l n="l27">Nilque referre ausi, pergunt pugnare silendo.</l>
               <l n="l28">Demum victi omnes, caelo cessere ruentes</l>
               <l n="l29">Immani numero genii, deponere saevum</l>
               <l n="l30">Indociles rancorem animi, quo Virginis almae</l>
               <l n="l31">Regalem sprevere thronum; summam unde, Mariae</l>
               <l n="l32">Perpetuo ardentes odio, vim nominis horrent.</l>
               <l n="l33">Hanc eadem caeli solio exaltanda ruinam</l>
               <l n="l34">Novit Virgo, Deum cum dispersisse superbos<note place="foot" n="note">603
              superbos : superbas </note>
               </l>
               <l n="l35">Sedibus e summis et deposuisse potentes</l>
               <l n="l36">Asseruit, supremo humiles †dignatus† honore.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Aethere labenti quid par occurrere posset</l>
               <l n="l2">Antitheo? Forsan veluti de monte soluta</l>
               <l n="l3">Torrentis ruit unda, redit vel nubibus imber?</l>
               <l n="l4">Sed nihil ad lapsum Ditis. Fortasse molarem</l>
               <l n="l5">Ceu iactam cecidisse polo vis fingere petram?</l>
               <l n="l6">Idque parum est: caeli empyreo de culmine missus,</l>
               <l n="l7">Annorum non pauca sinet decurrere lustra,</l>
               <l n="l8">Donec humum feriat lapis: excidit ille supremis</l>
               <l n="l9">Sedibus ignivomoque fuit conclusus Averno</l>
               <l n="l10">Uno oculi nictu, vel si quae lumine moto </l>
               <l n="l11">Temporis esse potest brevior mensura, ruinae</l>
               <l n="l12">Illius mensura fuit. Committere lapsum</l>
               <l n="l13">Luciferi, Scythico contortae ardore sagittae,</l>
               <l n="l14">Fulminibusque placet? Barrum compone volucri</l>
               <l n="l15">Nacta Iovis quae ferre faces, disces quid et aequi</l>
               <l n="l16">Inter utrumque fiet: cui forte volubile pulsum</l>
               <l n="l17">Non erit aere cavo plusquam testudo metallum.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Hic erat Aligerûm casus talisque futurus</l>
               <l n="l2">Illorum pariter, quorum e semisse cerebri</l>
               <l n="l3">Orta fides, fatuo Mariani insignia cultus</l>
               <l n="l4">Ore premit. Stygiis vult formidabile nomen</l>
               <l n="l5">Mancipiis toto pariter proscribere mundo</l>
               <l n="l6">Lucifer infelix: proprio satellite, quovis</l>
               <l n="l7">Haeretico veteres Daemon novat impius iras.</l>
               <l n="l8">Sed frustra, vesane, furis: Matri integra stabit</l>
               <l n="l9">Supremae pietas, stabit laus altaque stabit</l>
               <l n="l10">Religio, solium, thronus immotusque manebit</l>
               <l n="l11">Vivetque in populis Mariani nominis ardor.</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Hinc ego Virgineas, metro licet impare palmas</l>
               <l n="l2">Invito quoque Dite canam: nihil horret Averni</l>
               <l n="l3">Imbelles cuneos, resonat quae Musa Mariam.</l>
               <l n="l4">Hanc Deus aeternâ complexus amoris abysso</l>
               <l n="l5">Unigenae prolis fieri voluisse parentem</l>
               <l n="l6">Et vatum ostendit monitis rerumque figuris,</l>
               <l n="l7">Venturam obscuris lucem prodentibus umbris.</l>
               <l n="l8">Hunc concepturae partum signasse puellae, </l>
               <l n="l9">Fertur Amosidis praesago carmine codex:</l>
               <l n="l10">Hac ubi venturus Princeps de Virgine nomen</l>
               <l n="l11">Emmanuelis habet, terrena in membra supremum</l>
               <l n="l12">Descensurum ista designans voce Tonantem. </l>
               <l n="l13">Invictus madidâ Gedeon hanc pelle figurat,</l>
               <l n="l14">Quae sola aethereae compluta humore pruinae</l>
               <l n="l15">Emisit liquidum laeso nil vellere rorem.</l>
               <l n="l16">Talis erat Virgo, quae flaminis una beati</l>
               <l n="l17">Rore potens, ideo grandem quoque postea facta</l>
               <l n="l18">In pluviam, tacito Iessea in gramina lapsu,</l>
               <l n="l19">Laetitiae fontem salvo candore profudit.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Hanc Carmeleae surgentis ab aequore nubis</l>
               <l n="l2">Monstrabat species, quae surrectura malignis</l>
               <l n="l3">Labis Adameae, sed nescia labis, ab undis</l>
               <l n="l4">Fecundos caeli Charitum praesagiit imbres.</l>
               <l n="l5">Haec fuit illa, caput Stygii obtritura draconis</l>
               <l n="l6">Femina, qui plantae ferus insidiator in ista,</l>
               <l n="l7">Quae timeat, propria semper cervice probabit,</l>
               <l n="l8">Principe formidanda pedum vestigia Nympha.</l>
               <l n="l9">Hanc Solymaea Domus portâ signabat Eoa:</l>
               <l n="l10">Porta tamen clausis semper non pervia valvis</l>
               <l n="l11">Admissura Deum. Nullis mortalibus umquam</l>
               <l n="l12">Delubri patuit limen: sacra ostia soli</l>
               <l n="l13">Templum ingressuro fuerant servata Tonanti.</l>
               <l n="l14">Virgineo Matris praeluserat ista pudori</l>
               <l n="l15">Ianua, nullius quae permissura virilis</l>
               <l n="l16">Affectûs aditum, aethereis accessibus imos</l>
               <l n="l17">Pectoris innocui postes, intacta nitoris</l>
               <l n="l18">Limina Materni, venturae ex aethere proli</l>
               <l n="l19">Divinae aptavit: quo sic indemnia templi</l>
               <l n="l20">Virginei aeternum caperent sacraria Mystam.</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Nec solum fatis repleta volumina Vatum</l>
               <l n="l2">Isacidum signata manu cecinere puellae</l>
               <l n="l3">Verbiparae illustres titulos: afflaverat ipsas</l>
               <l n="l4">Iudaeae ignotas tantae reverentia mentes</l>
               <l n="l5">Virginis, ut docta interius, sed nescia cuius</l>
               <l n="l6">Flaminis instinctu, damnatae ponere gentis</l>
               <l n="l7">Duceret asperitas pariturae templa puellae.</l>
               <l n="l8">Aethere proscriptis augustae gloria Matris</l>
               <l n="l9">Spiritibus bene nota fuit. Sed ut invidus illam</l>
               <l n="l10">Templis eveheret daemon sineretque ruentes</l>
               <l n="l11">Ad Stygii obsequium populos, sibi nomina structis</l>
               <l n="l12">Delubris inimica coli, non convenit hosti</l>
               <l n="l13">Haec pietas: tumido gravis est ea gloria Diti.</l>
               <l n="l14">Ni forsan verum esse rear, vi Numinis actos</l>
               <l n="l15">Daemonas ut pravam sibi qui fallacibus aris</l>
               <l n="l16">Quaesivere fidem, vel religione monentis</l>
               <l n="l17">Impulerint Phoebi, vel culta, ut Apollinis arbor,</l>
               <l n="l18">Afflatusque Orci daret haec responsa Sacerdos:</l>
               <l n="l19">Ignarusque olim pariturae templa puellae</l>
               <l n="l20">Mandaret Stygius Tripodum pietate minister.</l>
               <l n="l21">Qua ratione vafer Ditis sibi sacra satelles</l>
               <l n="l22">Qui fieri divina tulit voluitque severâ</l>
               <l n="l23">Observare rudes populos sua fana latriâ,</l>
               <l n="l24">Ponere supremae Delubra parentis honori</l>
               <l n="l25">Debuit invitus: tantae qui regia Matris</l>
               <l n="l26">Invidit sceptra, augustae servire polorum</l>
               <l n="l27">Reginae obnixus, nolenti contigit ipsi</l>
               <l n="l28">Propria Virgineis vulgare opprobria templis</l>
               <l n="l29">Invisoque suas cultu spectare ruinas.</l>
               <l n="l30">Aut dicam ignaras gentes potuisse piorum</l>
               <l n="l31">Spirituum afflatu venturae templa parenti</l>
               <l n="l32">Condere, sollicitis illis, antiqua futurae</l>
               <l n="l33">Virgineae ut Matris laudi praeluderet aetas?</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Vellere Phryxeo dives Pagasaeus Iason</l>
               <l n="l2">Nobile Thessalicas spolium dum ferret in oras,</l>
               <l n="l3">Semideos, fama est, reduces a Phaside nautas,</l>
               <l n="l4">Vocibus humanis monito potiore subactos,</l>
               <l n="l5">Molitos aedem egregiam terrisque daturae</l>
               <l n="l6">Ventre Deum ignarae thalami sacrasse parenti.</l>
               <l n="l7">Aesoniusque heros praeclara in Cecropis arce</l>
               <l n="l8">Delubrum Superis idem positurus Iason,</l>
               <l n="l9">Delphica Phoebeae lauri explorata secutus</l>
               <l n="l10">Imperia, extructi titulum splendescere templi</l>
               <l n="l11">Nominibus Mariae voluit, quam Delphica – mirum! – </l>
               <l n="l12">Sic dictam edocuit Phoebi cortina puellam.</l>
               <l n="l13">Cyaneos scopulos, Phineia dona, columbas,</l>
               <l n="l14">Phryxeae spolium pecudis monumentaque pellis</l>
               <l n="l15">Quaesitae appendit; flammas ex ore vomentes</l>
               <l n="l16">Aeripedes, fera terga, boves vigilemque draconem,</l>
               <l n="l17">Medeae virgam, saevi incantata veneni</l>
               <l n="l18">Pocula, vipereos dentes sulcataque tauris</l>
               <l n="l19">Iugera deposuit liquido formata metallo,</l>
               <l n="l20">Virginis ignotae templo. Cui iure dicandum</l>
               <l n="l21">Vellus erat, rutilum proprio quae velleris auro</l>
               <l n="l22">Caelestem impolluta parens circumdedit Agnum.</l>
               <l n="l23">Aequoris huic primâ superata pericula quercu</l>
               <l n="l24">Cedere debuerant stellae, cui postea fido</l>
               <l n="l25">Plurima votorum puppis rea procidit astro. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> Isacidum qui culta patrum mysteria Nilo</l>
               <l n="l2">Adiecêre popae veterumque volumina vatum</l>
               <l n="l3">Fatidico fuerant quae non ignota Canopo,</l>
               <l n="l4">Ignaris pariter sua credere gentibus ausi</l>
               <l n="l5">Arcana, Hebraeis primum signata tabellis,</l>
               <l n="l6">Postea in externas miserunt dogmata chartas.</l>
               <l n="l7">Hinc Samio sua ducta seni sapientia; debet</l>
               <l n="l8">Ingenii summas Phario facundus Anubi</l>
               <l n="l9">Divitias Plato. Ne culto minus Attica sciret</l>
               <l n="l10">Terra cane, hausta Pharo fecit doctrina, nec illam</l>
               <l n="l11">Rectius occulti penetraret ut abdita veri,</l>
               <l n="l12">Isiacae puduit pecus explorare iuvencae.</l>
               <l n="l13">Hoc a fonte Deum pariturae gloria Nymphae</l>
               <l n="l14">Innotuit fluxitque fides. Druidasque puellae</l>
               <l n="l15">Religio, senis praecinctos tempora vittis</l>
               <l n="l16">Invenit Mystas stabatque authoribus istis</l>
               <l n="l17">Absque viro Sobolis felici altare Parenti</l>
               <l n="l18">Invexitque fidem populis, quos ista colendae</l>
               <l n="l19">Mira puerperii novitas addixerat arae.</l>
               <l n="l20">His labor arcanos veri penetrare recessus</l>
               <l n="l21">Non deses peregrina Phari de litore ducta</l>
               <l n="l22">Dogmata proposuit Celtis cupidosque futuri</l>
               <l n="l23">Edocet et quam sera foret visura parentem</l>
               <l n="l24">Posteritas, positis aperit feliciter aris.</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Dena puellarum totidem famosa Sibyllis</l>
               <l n="l2">Nomina virginibus vidit longaeva vetustas;</l>
               <l n="l3">Quëis afflata Deo ructabant pectora, quondam</l>
               <l n="l4">Venturam radiisque animo caelestibus haustam</l>
               <l n="l5">Mirandam rerum seriem, quae foedere caelum</l>
               <l n="l6">Perpetuo terrae iungi dabit atque stupendos</l>
               <l n="l7">Numinis in carnis nexu testabitur ignes.</l>
               <l n="l8">Hae superum nactae lumen ventura sonoro </l>
               <l n="l9">Fata dedere metro Musasque vocare poëtae </l>
               <l n="l10">Debuerant. Sed Castalidum, quo gaudet Apollo, </l>
               <l n="l11">Id vetuit numerus, Cyrrhae si nomina vertex</l>
               <l n="l12">Sola capit, triplicem quae ter numerantur ad unguem.</l>
               <l n="l13">Sed melior doctas habuit fortuna Sibyllas:</l>
               <l n="l14">Numine si plenas sanctis afflatibus impar</l>
               <l n="l15">Reiecit Pindus, totum sparsere per orbem</l>
               <l n="l16">Afflatûs arcana sui, cum Musa bicornis</l>
               <l n="l17">Ascensu contenta iugi et Parnassia laurus</l>
               <l n="l18">Vix ultra Ausonias sese protenderet Alpes.</l>
               <l n="l19">Illa Sibyllarum late dispersa volabant</l>
               <l n="l20">Metra secuturis pondus praebentia fatis.</l>
               <l n="l21">Has Erythraea Tethis, Phrygiae illas Gargarus Idae,</l>
               <l n="l22">Attonitae Samiis illas Nereides actis</l>
               <l n="l23">Audivere, illas profugae neque caerula ponti</l>
               <l n="l24">Nesciit unda Helles, Latiae illas Tyburis arces.</l>
               <l n="l25">Unam etiam ex adyto Cumae novere canentem,</l>
               <l n="l26">Qualiter in toto surget gens aurea mundo:</l>
               <l n="l27">Ut nova progenies caelo mittatur ab alto,</l>
               <l n="l28">Iam redit et Virgo. Sed quae fuit ista relicto</l>
               <l n="l29">Orbe redux Virgo? Non est Astraea, sed ipsâ</l>
               <l n="l30">Sanctior Astraeâ, vatem reditura Sibyllam</l>
               <l n="l31">Divinare facit Virgo, quae simplice quondam</l>
               <l n="l32">Rerum principio caelestia lumina, stellas</l>
               <l n="l33">Surgentesque Chao, iuncto sibi Numine, terras</l>
               <l n="l34">Condidit et certo libratos pondere montes,</l>
               <l n="l35">Vallibus effosis posuit, lateque fluentem</l>
               <l n="l36">Emittens lympham, cunctis sua flumina terris</l>
               <l n="l37">Distribuit, ludensque Deum comitata, procellis</l>
               <l n="l38">Numquam cessurâ circumdedit aequor arenâ.</l>
               <l n="l39">Cum data lex pelago fixaque coërcitus audax</l>
               <l n="l40">Demissae Nereus premeretur margine ripae.</l>
               <l n="l41">Omnibus his aderat, sed non sine Numine, totam</l>
               <l n="l42">Componens terrae molem, quam Numine plena</l>
               <l n="l43">Ipsa recomposuit rediens, animosa supremas</l>
               <l n="l44">Poenali sobolis ligno fulcire ruinas.</l>
               <l n="l45">Hanc reddendam orbi divino flamine doctus</l>
               <l n="l46">Asseruit pudor, et pollutae nescia carnis</l>
               <l n="l47">Virginitas, maculae expertem dare carmine Matrem</l>
               <l n="l48">Promeruit<note place="foot" n="note">802 promeruit : pomeruit</note>
          tantumque orbi promittere lumen.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Quanta futura Parens fuit haec, constanter ab ipsis</l>
               <l n="l2">Rerum principiis quam tot cecinêre videntes</l>
               <l n="l3">A longe vatum cytharae verique tenaces</l>
               <l n="l4">Virgineae sonuêre lyrae, suffragia tanto</l>
               <l n="l5">Prodigio factura fidem? Quod funere lucis</l>
               <l n="l6">Internae caecus licet inficiatur Apella,</l>
               <l n="l7">Sol tamen augusto non desinit ore micantes</l>
               <l n="l8">Eructare faces, quantumvis luminis expers</l>
               <l n="l9">Perneget has aliquis, rexit quem filia, flammas.</l>
               <l n="l10">Tot vatum effatis Mariam celebrantibus obstet</l>
               <l n="l11">Qui velit adversa claras extinguere Phoebi</l>
               <l n="l12">Credulitate faces: prius axe nigrescere solem</l>
               <l n="l13">Asserat, augustae rutilos quae Virginis ignes</l>
               <l n="l14">Fecundaeque Deo solii decus improba Nymphae</l>
               <l n="l15">Lingua negat vanosque huius mentitur honores.</l>
            </div>
            <div n="div36" type="poesis-caput">
               <head n="head">36.</head>
               <l n="l1"> Tot vero Charitum donis, tot plena bonorum</l>
               <l n="l2">Affluxu Virgo et tantis vincentibus ipsa</l>
               <l n="l3">Sidera divitiis locuples, Iosippe, paratur</l>
               <l n="l4">Sponsa tibi. Felix nimium, cui gratia tanta,</l>
               <l n="l5">Tantus honor decorumque ingens cum Virgine sponsa</l>
               <l n="l6">Accedit cumulus; cui viva Tonantis imago</l>
               <l n="l7">Fundit, uti Libanus multo cum profluit imbre,</l>
               <l n="l8">Caelestis gazae plenos pro dote canales.</l>
               <l n="l9">Securumque dabit pretii, Iosippe, iugalis</l>
               <l n="l10">Certa fides tabulaeque quibus subscribit Olympus</l>
               <l n="l11">Non dubium reddunt: Paphia signante volucre</l>
               <l n="l12">Cum Sponsae tibi pactus hymen, ac stipite flores</l>
               <l n="l13">Emittente, tuae constarent foedera taedae.</l>
               <l n="l14">Praeclari vero promisso postea quamvis</l>
               <l n="l15">Connubii dono pravam accessisse putares,</l>
               <l n="l16">Maeste marite, fidem, tibi quod suadebat apertus</l>
               <l n="l17">Dotalis membranae error, cum crimine sponsae</l>
               <l n="l18">Rasa videbatur taedae pro munere pacta</l>
               <l n="l19">Virginitas; fuit apparens utcumque, nec anceps</l>
               <l n="l20">Prodigii ignaro vitium, tamen ista modeste</l>
               <l n="l21">Libranti, sua pacta novo communiit aether</l>
               <l n="l22">Signo, cum retulit: noli, Iosippe, timere.</l>
               <l n="l23">Haec dotis secura fides, hoc tuta sigillo,</l>
               <l n="l24">Quae fallax visa est, scripti membrana pudoris.</l>
               <l n="l25">Integer est Mariae sanguis, divina nitori </l>
               <l n="l26">Promisso accedit Soboles. Periisse putabas</l>
               <l n="l27">Candorem nuptae, cum te maioribus astra</l>
               <l n="l28">Augerent titulis; siquidem tibi criminis expers</l>
               <l n="l29">Virgineus mansit fecundus germine venter.</l>
            </div>
            <div n="div37" type="poesis-caput">
               <head n="head">37.</head>
               <l n="l1"> Felix connubium, caelestes dicere taedas</l>
               <l n="l2">Fas mihi, concurrunt cum Sponsa ubi divite tantae</l>
               <l n="l3">Sponsi locupletis opes. Sed credite, Croesi,</l>
               <l n="l4">Cedite quos auri commendat copia, reges,</l>
               <l n="l5">Hic ego non vestros memoro, nec praedico censos.</l>
               <l n="l6">Quo turgetis enim, invisâ tellure reperti,</l>
               <l n="l7">Pauperies mendica latet sub luce metalli.</l>
               <l n="l8">Quas etiam ingratis tribuit caelum hostibus, illae</l>
               <l n="l9">Divitiae non sunt, adversi saepe Tonantis</l>
               <l n="l10">Signa. Sed aeternum menti quod Numen amicae</l>
               <l n="l11">Donat amans, hic est, ditat qui pectora splendor.</l>
            </div>
            <div n="div38" type="poesis-caput">
               <head n="head">38.</head>
               <l n="l1"> Mortalem nec terra tulit, neque sidera mentes</l>
               <l n="l2">Corporis immunes, ubi se Deus impete tanto</l>
               <l n="l3">Effudisset, uti Iesseae Virginis uno</l>
               <l n="l4">Pectore Iosippi Sponsae. Maria undique sparsos</l>
               <l n="l5">Terrigenum Superumque simul collegit amores,</l>
               <l n="l6">Excessitque omnes nocturnâ ut Delius aethrâ,</l>
               <l n="l7">Aut veluti modico maior Thetis integra rivo.</l>
               <l n="l8">Providus et sponsum quamvis ingentibus aether</l>
               <l n="l9">Iosippum ornasset donis, potiora fuere</l>
               <l n="l10">Quae data sunt Sponsae: licet hunc quoque foederis ergo</l>
               <l n="l11">Virginei, Charitum forsan tanto igne rigari</l>
               <l n="l12">Censuerit Numen, quantum nec farier ausim.</l>
               <l n="l13">Ostenditque viri meritum Deus, impote prorsus</l>
               <l n="l14">Humoris cum fuste, procis procul omnibus, illum</l>
               <l n="l15">Connubio tanto asseruit, cum stipite sicco</l>
               <l n="l16">Silvestris coryli, velut a radice virentis,</l>
               <l n="l17">Prodigio natos voluit pubescere flores,</l>
               <l n="l18">Illo Iosippum, fieri nec tale putantem,</l>
               <l n="l19">Virgineum signans baculo frondente maritum.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Quantus es, ô Iosippe, novo cui germine virgae</l>
               <l n="l2">Excisae radice virent manibusque receptae</l>
               <l n="l3">In flores abeunt frondes? Natura novati</l>
               <l n="l4">Corticis obstupuit ramum, quamque exuit olim</l>
               <l n="l5">Sortiri reducem, non ex tellure iuventam.</l>
               <l n="l6">Si te huius necdum taedae consorte puellae</l>
               <l n="l7">Tanta tuis inerat palmis Iosippe potestas,</l>
               <l n="l8">Qualis erit cum sidereae connubia Sponsae</l>
               <l n="l9">Nactus, Virgineam tanges pro foedere dextram?</l>
               <l n="l10">Qualis erit, cum post decies renovata Dianae</l>
               <l n="l11">Cornua, Divinae manibus palmisque ferendae</l>
               <l n="l12">Attactu Sobolis, crescentis faenore flammae</l>
               <l n="l13">Ibit in augmentum virtus propriique notatus</l>
               <l n="l14">Numinis augusto Iosippe vocabere signo,</l>
               <l n="l15">Filius accrescens? Grandi tunc mole maritae</l>
               <l n="l16">Virgineae palmae suppar, apprendere dextra</l>
               <l n="l17">Sublimem poteris fructum dabiturque stupendi</l>
               <l n="l18">Germinis istius talis tibi copia, qualem</l>
               <l n="l19">Nec faceret cunctis Engaddi vinea botris.</l>
               <l n="l20">Tu siquidem dulci Matris Sobolisque beatus</l>
               <l n="l21">Intuitu, grandi vultus utriusque micabis</l>
               <l n="l22">Lampade stellatisque nihil fulgoribus impar</l>
               <l n="l23">Ad tua bisgeminos convertes lumina soles.</l>
               <l n="l24">Adveniet, Iosippe, tuus, tot saecula terris</l>
               <l n="l25">Suspiratus Hymen: ima nunc tellure sepulti</l>
               <l n="l26">Respiciunt Patrum cineres, quos candida vestri</l>
               <l n="l27">Connubii taeda, emissis in dissita flammis</l>
               <l n="l28">Antra, propinquantem non vult nescire salutem</l>
               <l n="l29">Iamque movent resides signum ad vitale lacertos.</l>
            </div>
            <div n="div40" type="poesis-caput">
               <head n="head">40.</head>
               <l n="l1"> Vos nuruum Solymaeus honor, vos gratia, Nymphae</l>
               <l n="l2">Iessiades, gratusque lepor, secernere natos</l>
               <l n="l3">Incipe connubiis flores festisque ligare</l>
               <l n="l4">Lilia lemniscis, quae vel campestribus undis</l>
               <l n="l5">Alluit innumeris Ierico fecunda rosetis,</l>
               <l n="l6">Vel quae praepingui tellure Saronia Tempe</l>
               <l n="l7">Educat, aut regum Solymaeis parturit hortis</l>
               <l n="l8">Lacte fluens tellus: vobis haec proderit olim</l>
               <l n="l9">Sedulitas, augustae aderunt ubi foedera Nuptae.</l>
               <l n="l10">Vester enim primum cum connubialibus aër </l>
               <l n="l11">Lucebit flammis venietque datura Tonantem</l>
               <l n="l12">Sponsa recens, blando cui absque cupidinis igne</l>
               <l n="l13">Terrenis impar succedet amoribus ardor.</l>
               <l n="l14">Floribus in pluviam sparsis mulcebitis aestum</l>
               <l n="l15">Augustae lapsurae animi languore maritae.</l>
               <l n="l16">Foederis interea tanti solacia castae</l>
               <l n="l17">Suspirate, nurus. Et tu, formose Sionis</l>
               <l n="l18">Nympharum candor, sinceras pectoris, igni</l>
               <l n="l19">Virgineo servare faces non degener, aptum</l>
               <l n="l20">Speratis Mariae taedis dispone nitorem. </l>
               <l n="l21">Si modo vestra autem labis captiva tenetur</l>
               <l n="l22">Libertas, maestum prohibet quae solvere guttur</l>
               <l n="l23">Cantibus appensasque salix si livida chordas</l>
               <l n="l24">Detinet, at laeti venient cum carmine vates</l>
               <l n="l25">Plaudentesque canent, nivei modo vincula colli</l>
               <l n="l26">Solve, Sionei generis lectissime sanguis:</l>
               <l n="l27">Advenit nam gratus Hymen, qui vestra iugali</l>
               <l n="l28">Vincula dissolvat nexu. Colla amplius impos</l>
               <l n="l29">Stringere maesta chalybs ferrique monile putrescet,</l>
               <l n="l30">Palladio lignum veluti marcescit olivo.</l>
               <l n="l31">Sunt rata quae statuit Numen. Si longa futuros</l>
               <l n="l32">Saeclorum spatia invideant proferre Hymenaeos,</l>
               <l n="l33">Si mora venturae fortasse videbitur ingens</l>
               <l n="l34">Matris, et implacidam noctem si fecerit huius</l>
               <l n="l35">Tardior Aurorae radius, ne ponite certi</l>
               <l n="l36">Spem tamen adventus: aderit formosa piorum</l>
               <l n="l37">Votorum, et fidei solvens Aurora labores.</l>
            </div>
         </div>
        <div type="poesis-liber" met="hexameter" n="div2">
            <head n="head">IESSEIDOS LIBER II.</head>
            <div n="div1" type="poesis-caput">
               <head n="head">1.</head>
               <l n="l1"> Ut statuisse Deo placuit lethale gementi</l>
               <l n="l2">Deliquium humanae soboli demittere caelo</l>
               <l n="l3">Authorem veniae, quo per maiora futuris</l>
               <l n="l4">Incrementa spei sese disponeret orbis</l>
               <l n="l5">Auxiliis, mox decretam pro labe salutem</l>
               <l n="l6">Pandit amans Numen; quod nec celaverat ipsum,</l>
               <l n="l7">Degenerem vetiti nuper caelestis Adamum.</l>
               <l n="l8">Hic sceleris poenaeque reus sua damna suumque</l>
               <l n="l9">Interitum et certum flebat revocabile numquam</l>
               <l n="l10">Supplicium, nulla miserum solante relicta</l>
               <l n="l11">Spe veniae, mentis quem decretoria summae</l>
               <l n="l12">Paene videbatur iam reiecisse Voluntas.</l>
               <l n="l13">Unde reo, pavido, tristi totoque trementi</l>
               <l n="l14">Corpore conclamatam animo sperare salutem</l>
               <l n="l15">Desperasse fuit. Quid enim fecisset in illo</l>
               <l n="l16">Communi exitio, quando irritata fremebat</l>
               <l n="l17">Flagitio natura suo, cum totus in unum,</l>
               <l n="l18">Vindictae cupidus consurgeret orbis Adamum?</l>
               <l n="l19">Cui fuerat laesus, quo spem fulcire valebat</l>
               <l n="l20">Iratus Deus atque animo nimis impote verti,</l>
               <l n="l21">Aversus Deus? Iste fuit post crimen Adami</l>
               <l n="l22">Naturaeque status generisque miserrima nostri</l>
               <l n="l23">Condicio, aeternis post fata obnoxia poenis.</l>
            </div>
            <div n="div2" type="poesis-caput">
               <head n="head">2.</head>
               <l n="l1"> Terrigenûm viso lapsu suprema Tonantis</l>
               <l n="l2">Maiestas, decorat virtus quem propria mitem</l>
               <l n="l3">Se praestare reis, tantae ne damna ruinae</l>
               <l n="l4">Perdita lugeret sine fine propago parentis,</l>
               <l n="l5">Concilium vocat: hic Triados cui tota regendae</l>
               <l n="l6">Naturae incumbit moles, concordia semper</l>
               <l n="l7">Arbitria, ad tantae veniunt suffragia causae.</l>
               <l n="l8">Ante tamen quam quicquam homini caeleste tribunal</l>
               <l n="l9">Deferret, metuenda suas sic prima querelas</l>
               <l n="l10">Exposuisse Themis fertur, grandi ore locuta:</l>
               <l n="l11">"Quae poena humano sceleri, quo tota propago</l>
               <l n="l12">Terrigenum prostrata iacet, vi legis et aequi</l>
               <l n="l13">Conveniet, dubium, faciat pendere quod illam</l>
               <l n="l14">Non habeo: iam dicta reis laesae arboris, est mors.</l>
               <l n="l15">Et mors illa quidem, non quae terrestre resolvit</l>
               <l n="l16">Corpus et in cineres vertit; manet altera peior,</l>
               <l n="l17">Atque aeterna animi ruituri in Tartara tabes.</l>
               <l n="l18">Peccati quod homo reus est, iam debita carni</l>
               <l n="l19">Vindicta est tumulus, mentem infelicior Orci</l>
               <l n="l20">Flamma manet; vetita prior haec peccavit in esca:</l>
               <l n="l21">Mens est tota nocens. Restat conferre nocenti</l>
               <l n="l22">Aut poenam, aut veniam; medio non convenit error.</l>
               <l n="l23">Quis locus hic veniae? Ratio quae poscit iniquo</l>
               <l n="l24">Donari generi noxam? Num futile pomum</l>
               <l n="l25">Delicias inter reliquas hortique superba</l>
               <l n="l26">Illicia, aeterni vetito praeferre Tonantis</l>
               <l n="l27">Vim facit ad palmam? Sed quem sperare maligna</l>
               <l n="l28">Infectaque hominum poteris radice, remissi</l>
               <l n="l29">Flagitii fructum? Si, dum fuit integra, motus</l>
               <l n="l30">Ignara oppositi fallax immitia radix</l>
               <l n="l31">Poma tulit; si tot Charitum stipata tuarum</l>
               <l n="l32">Praesidiis natura ruit, num mortua virtus</l>
               <l n="l33">Efficiet quod viva negat? Male demitur igni</l>
               <l n="l34">Infecunda dapes quae non promiserit arbor.</l>
               <l n="l35">Sit locus immeritae veniae tamen; ecqua reponet</l>
               <l n="l36">Ius raptum obsequii moles? Iniuria laesi</l>
               <l n="l37">Numinis excedit meritum, quod pendere possit</l>
               <l n="l38">Humani levitas operis. Lex pacis in aequa</l>
               <l n="l39">Lance sita est: pretioque pari nisi suppleat audax</l>
               <l n="l40">Obsequii mensura scelus, consistere vera</l>
               <l n="l41">Pax nequit aut hominibus concors cum Numine pectus.</l>
               <l n="l42">Aligeris forsan potior terrena videtur</l>
               <l n="l43">Conditio? Nihil excelsos miserata, Tonantis</l>
               <l n="l44">Praeteriit genios pietas, quos iusta voluntas</l>
               <l n="l45">Numinis extrusit caelo flammisque ligavit.</l>
               <l n="l46">Quis tamen humanae tentet componere faeci</l>
               <l n="l47">Angelicas dotes? Tantae excellentia mentis</l>
               <l n="l48">Si culpae veniam nescit, qua lege licebit</l>
               <l n="l49">Audaces commissa homines exolvere noxa?</l>
               <l n="l50">Aliger erravit; damnatur: mitius unde</l>
               <l n="l51">Iudicium sperabit homo? Constringat utrumque</l>
               <l n="l52">Par damnum, si culpa fuit communis utrique.”</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Iustitiae assedit Pietas, Sapientia iuxta,</l>
               <l n="l2">Iuxta etiam rerum molitrix maxima, Virtus,</l>
               <l n="l3">Ordine quaeque suo, suffragatura piando</l>
               <l n="l4">Adami sceleri. Pietas ita prima profari</l>
               <l n="l5">Incipit: “Et memet reor alta ex mente Tonantis</l>
               <l n="l6">Progenitam: infinita minus non dedecet orbis</l>
               <l n="l7">Rectorem Pietas, deceat mox ante locutae</l>
               <l n="l8">Quam furor Astraeae; nec me minus aequa ferentem</l>
               <l n="l9">Audiet Omnipotens: Adami totius urna</l>
               <l n="l10">Orcus erit? Nostris si forte favere velimus</l>
               <l n="l11">Hostibus, hoc dabimus votum non triste superbis</l>
               <l n="l12">Daemonibus caelo pulsis. Phlegetonte cremandis</l>
               <l n="l13">Exulibus quas hic vacuas spectamus; iisdem</l>
               <l n="l14">Sunt positae Aligeris sedes; cumque inde rebelles</l>
               <l n="l15">Mersi Erebo cecidere animi, deserta protervis</l>
               <l n="l16">Spiritibus repetunt alios subsellia cives. </l>
               <l n="l17">Fine isto productus Adam, livore maligni</l>
               <l n="l18">Flaminis impulsus prolem et se reddidit istis</l>
               <l n="l19">Sedibus indignum temeratae crimine plantae.</l>
               <l n="l20">Si nunc ergo reis veniae caeleste negetur</l>
               <l n="l21">Subsidium nolitque Deus pietate nocentem</l>
               <l n="l22">Erigere Adamum, quae nostris hostibus inde</l>
               <l n="l23">Gaudia! Qui plausus Erebo qualisque futura</l>
               <l n="l24">Laetitia! Aligerum exclusae quod ab aethere turbae,</l>
               <l n="l25">Impediant vacuo cives assurgere caelo.</l>
               <l n="l26">Palma haec hostis erit, numerare faventia dictae</l>
               <l n="l27">Si rigor Astraeae poterit suffragia causae.</l>
               <l n="l28">Nec vetat Adami veniam damnata reorum</l>
               <l n="l29">Spirituum labes; curvari nescia cervix</l>
               <l n="l30">Angelica aeternos merito inflexibilis aestus</l>
               <l n="l31">Sustinet; ast hominis facilis natura moveri</l>
               <l n="l32">Efficit, ut lapsi reparabilis error Adami</l>
               <l n="l33">Viscera adorati flectat non dura Tonantis.</l>
               <l n="l34">Aligeros etiam propriae proscripsit Olympo</l>
               <l n="l35">Nequitiae labes; seducta sed occidit Eva,</l>
               <l n="l36">Alterius noxa impulsus peccavit Adamus.</l>
               <l n="l37">Aliger Empyreo detrusus Apostata caelo,</l>
               <l n="l38">Hic seductor erat; cuius livore ruinam</l>
               <l n="l39">Passus homo, veniam lapso prae daemone poscit</l>
               <l n="l40">Sic iuris potioris homo culpaeque minoris.</l>
               <l n="l41">At nihil excusat noxam qua corruit Ales.</l>
               <l n="l42">Criminis immani pretio si dicis Adamum</l>
               <l n="l43">Solvendo non esse parem; nec reddere tantum</l>
               <l n="l44">Possit homo, quantum potuit se involvere culpa</l>
               <l n="l45">Faenoris excessu; quare securus amicos</l>
               <l n="l46">Numquam iungit amor, peccans nisi ponderet aequum</l>
               <l n="l47">Offensae pretium pravoque aequale furori</l>
               <l n="l48">Adiciat pondus, totam quod supprimat iram;</l>
               <l n="l49">Hoc mihi librandum non est, sed limite sisto</l>
               <l n="l50">Affectus contenta mei: non deerit amori</l>
               <l n="l51">Ingenium: dilecta soror Sapientia iustum</l>
               <l n="l52">Inveniet, quo versa meos Astraea<note place="foot" n="note">127 Astraea :
                Astaera </note> libenter</l>
               <l n="l53">Currat in amplexus thecaque rubente repostum</l>
               <l n="l54">Dulcia confestim convertat in oscula ferrum.”</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Dixerat haec Pietas, cui mox Sapientia sensu</l>
               <l n="l2">Successit dictura pari talique resolvit</l>
               <l n="l3">Ora sono: “Mihi quae Pietas libranda reliquit,</l>
               <l n="l4">Aequari qua sorte ingens iniuria possit</l>
               <l n="l5">Numinis offensi expediam, licet ardua prorsus</l>
               <l n="l6">Occurrat ratio factoque explenda videtur</l>
               <l n="l7">Difficilis. Tamen est talis quam ponere possit</l>
               <l n="l8">Verus amor, sed solus amor (mirabile dictu)</l>
               <l n="l9">Numinis aversi, summa cui flagrat in ira</l>
               <l n="l10">Par amor: aeternae si lucis hypostasis una</l>
               <l n="l11">Fiat homo, satis est: facto hoc pro labe repertum</l>
               <l n="l12">Est pretium et pondus, quod non modo criminis aequet</l>
               <l n="l13">Nequitiam; sed terrigenum scelus omne merentis</l>
               <l n="l14">Excedat labor.” Hic plausit blandeque loquentis</l>
               <l n="l15">Extulit ingenium Pietas, et quaesiit ultra</l>
               <l n="l16">Qua ratione Deus, si maiestate Tonantis</l>
               <l n="l17">Deposita fieret caro, crimine posset Adamum</l>
               <l n="l18">Exuere, et grandis pretium conflare talenti,</l>
               <l n="l19">Corporis induviis? Quod mox Sapientia verbis</l>
               <l n="l20">Prosequitur tacitumque loquens suspendit Olympum:</l>
               <l n="l21">“Humano scelere offenso quod nulla Tonanti</l>
               <l n="l22">Attingens aequi pretium libraeque rigorem</l>
               <l n="l23">Adferri valeat perimendae gratia noxae,</l>
               <l n="l24">Conditio terrena facit: servilis inanem</l>
               <l n="l25">Obsequii fructum, simili vilescere constat,</l>
               <l n="l26">Quo sordet persona luto; iam perdita pomo</l>
               <l n="l27">Vilior est meritique minor natura, laborat</l>
               <l n="l28">Ingenitae rationis opus factura. Quid ergo</l>
               <l n="l29">Par dabit illa Deo, quae nec sibi sufficit uni?</l>
               <l n="l30">Terrenos vero Numen si assumeret artus,</l>
               <l n="l31">Ut sine personae discrimine, qui Deus esset</l>
               <l n="l32">Is pariter Deus esset homo, tunc Numine dignum </l>
               <l n="l33">Obsequium praestaret homo: cui addita carnis</l>
               <l n="l34">Humanae ruditas, aequo pro labe pacisci</l>
               <l n="l35">Non impos merito, proprii virtute laboris</l>
               <l n="l36">Posset obaerati nomen delere parentis.”</l>
            </div>
            <div n="div5" type="poesis-caput">
               <head n="head">5.</head>
               <l n="l1"> Effatis commota istis Astraea reponit:</l>
               <l n="l2">“Quae loqueris commenta, soror Sapientia, dictu</l>
               <l n="l3">Ingeniosa quidem, factu ardua. Caelica numquam</l>
               <l n="l4">Factura est Virtus, una ut persona Tonantis, </l>
               <l n="l5">Sit persona hominis. Possit tamen ista potestas</l>
               <l n="l6">Summa Dei; quantum foret hic adversus honori</l>
               <l n="l7">Divino nexus! Summo componere caenum</l>
               <l n="l8">Vile Deo, servum Domino? Sinet aequa voluntas</l>
               <l n="l9">Hoc numquam: proprioque hominem qui crimine lapsus</l>
               <l n="l10">Interiit, nostrae nullus labor eximet irae.</l>
               <l n="l11">Hoc tamen ipsa volens tribuo, si forte supremum</l>
               <l n="l12">Numen homo fieret, nostro data tela furori</l>
               <l n="l13">Abicerem, nec tanta meo vindicta deinceps</l>
               <l n="l14">Restaret ferro.” Subito Sapientia reddit </l>
               <l n="l15">Talia: “Terreno vestiri Numen amictu</l>
               <l n="l16">An deceat librabit amor; sed posse, docebit</l>
               <l n="l17">Nos divina soror, cui Omnipotentia nomen.” </l>
            </div>
            <div n="div6" type="poesis-caput">
               <head n="head">6.</head>
               <l n="l1"> Haec vero sic orsa loqui: “Mihi limite nullo</l>
               <l n="l2">Definita viget, nullo mea fine potestas</l>
               <l n="l3">Circumscripta, omnem iubeat quem summa voluntas</l>
               <l n="l4">Prodit in effectum: tellus, mare, sidera, caelum,</l>
               <l n="l5">Denique quodcumque est quod non fuit ante, laboris</l>
               <l n="l6">Sunt documenta mei. Quamvis quod quaerimus istis</l>
               <l n="l7">Omnibus est maius, tamen hoc excedere vires</l>
               <l n="l8">Ostendam non posse meas (hic auribus omnes</l>
               <l n="l9">Arrecti siluere, magis tamen omnibus una</l>
               <l n="l10">Astraea). Infinita Dei est persona, vel imas</l>
               <l n="l11">Cuiuscumque rei, immensa virtute valebit</l>
               <l n="l12">Ferre vices, tolerare graves accensa labores</l>
               <l n="l13">Si supremae Maiestatis Hypostasis una</l>
               <l n="l14">Assumat naturam hominis, cui proprius absit</l>
               <l n="l15">Personae titulus, terrenae munia partis</l>
               <l n="l16">Quae deerit supplente Deo. Dabit unio talis</l>
               <l n="l17">Ut Numen sit homo. Fiet simul iste Tonanti</l>
               <l n="l18">Non impar divinus homo; culpamque relaxet</l>
               <l n="l19">Ut merito, non vilis erit propriisque salutem</l>
               <l n="l20">Obsequiis poterit libertatemque pacisci.</l>
               <l n="l21">Si velit unus amor, satis est, servatur Adamus.”</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Excepit divina Trias mansueta sororum</l>
               <l n="l2">Arbitria: Astraeam solum poenalis Averni</l>
               <l n="l3">Sollicitam et plagis torqueri ultricibus orbem</l>
               <l n="l4">Urgentem aspexit voto discorde teneri.</l>
               <l n="l5">Tum Pater, aeterni qui fons splendoris, in uno</l>
               <l n="l6">Producens Sobolem Verbo, quëis simplice cordis</l>
               <l n="l7">Igne Deus procedit Amor manantibus ex se</l>
               <l n="l8">Flaminis et Nati personis talia fatur:</l>
               <l n="l9">“Vidimus humanae mentis, cui nostra figuram</l>
               <l n="l10">Indulsit natura parem, discrimina nostro</l>
               <l n="l11">Nolentis servire iugo, dum fronte sequestra </l>
               <l n="l12">Nostra secutura violavit foedera poena. </l>
               <l n="l13">Terrigenûm damnis Astraea rotare machaeram</l>
               <l n="l14">Religiosa optat; veniam suadebat Adamo</l>
               <l n="l15">Praestandam Pietas, pulchrum Sapientia iustae</l>
               <l n="l16">Dat veniae facunda modum, factoque Potestas</l>
               <l n="l17">Disserit esse parem. Noster, quorum una voluntas</l>
               <l n="l18">Si concurrat amor, nocuum miseratus Adamum,</l>
               <l n="l19">Surget homo, tolletque suae dispendia culpae</l>
               <l n="l20">Aeternosque potens mortis vitare dolores,</l>
               <l n="l21">Nostro iterum fatuê amisso reddetur amori.</l>
               <l n="l22">Attamen hoc unum superest, ut nostra saluti</l>
               <l n="l23">Humanae nascatur humi persona gulosi</l>
               <l n="l24">Labe procul, corpus par assumptura parentis;</l>
               <l n="l25">Ut patrandorum meritis et mole suorum</l>
               <l n="l26">Non renuat placari operum, quae discutit omne</l>
               <l n="l27">Ferro Astraea nefas: qua deponente furorem,</l>
               <l n="l28">Aeternae ad veniam pertingant crimina culpae.”</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Tunc Soboles divina Patrem venerata profatur:</l>
               <l n="l2">“En me mitte, Pater: positaque libenter herili</l>
               <l n="l3">Maiestate, tuum placitum quo destinat, ibo. </l>
               <l n="l4">En tua progenies, hominis pauperrima nasci</l>
               <l n="l5">Exopto proles poenisque obnoxius infans</l>
               <l n="l6">Terrenae fieri Matris, fatalis Adami</l>
               <l n="l7">Planta volo fiat pariter mea funeris arbor.</l>
               <l n="l8">Et tua me dulcis Genitor, peto, verberet ira,</l>
               <l n="l9">Ne pereat qui peccat homo: me trade volentem</l>
               <l n="l10">In mortem, in poenas: et me trabe figat amati</l>
               <l n="l11">Electique error populi: mea vulnera lapsi</l>
               <l n="l12">Sint pretium Adami, humanae sit spongia culpae</l>
               <l n="l13">Fundendus lictore cruor. Votum accipe dulcis</l>
               <l n="l14">O Pater: a proprio fluat haec tibi gloria Nato.”</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Hic prolem amplexus Genitor, “Dilecta Parenti</l>
               <l n="l2">I, Soboles”, inquit, “quod in haec te funera, fili,</l>
               <l n="l3">Obtuleris, longaeva tuo de semine surget</l>
               <l n="l4">Posteritas, summis heres victura coronis</l>
               <l n="l5">Sub tua magnanimos demittam sceptra Tyrannos,</l>
               <l n="l6">Et populos in frena dabo. Te gentibus astrum</l>
               <l n="l7">Accendam, toto crescet tua gloria mundo.</l>
               <l n="l8">Tunc tua adorabunt celsi vestigia reges,</l>
               <l n="l9">Submittamque tuis horum Diademata plantis.</l>
               <l n="l10">Tunc tuus adversum fluviis currentibus heres</l>
               <l n="l11">Iura dabit: claros fama nutrire nepotes</l>
               <l n="l12">Quaeque volet Regina tuos Regumque papillae</l>
               <l n="l13">Obsequium Nutricis agent: regnabit in aevum</l>
               <l n="l14">Divitiis opulenta tui prosapia fati.</l>
               <l n="l15">Tanta tuae placuit mortis pro laude pacisci.”</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Divinus pariter voluisset Spiritus isto</l>
               <l n="l2">Officio fungi quo Filius atque petivit</l>
               <l n="l3">Tale sibi propria committi ab origine munus, </l>
               <l n="l4">Humanae quo carnis onus poenasque subiret,</l>
               <l n="l5">Iratae iustum prima pro labe daturus</l>
               <l n="l6">Astraeae pretium. Sed patris origo priorem</l>
               <l n="l7">Quem dedit, haec unum sortita est gloria Natum.</l>
               <l n="l8">Nec tamen immensi fuit hoc in munere cassus</l>
               <l n="l9">Flaminis impulsus, partes gavisus habere</l>
               <l n="l10">Ille suas, tantae sobolis cui pura relicta est</l>
               <l n="l11">Nube tegenda Parens, ne qua huic terrena caleret</l>
               <l n="l12">Flamma voluptatis, ne quo vel corporis aestu,</l>
               <l n="l13">Aut non plura animi face conceptura labaret</l>
               <l n="l14">Integra Virginitas. Subiit quam natus, eandem</l>
               <l n="l15">Virgineam missus complevit Spiritus umbram.</l>
               <l n="l16">Hic prior est, horam nostrae signante salutis</l>
               <l n="l17">Gnomonis in morem, solem qui ostendit in umbra.</l>
               <l n="l18">His ita dispositis divini ardore senatus,</l>
               <l n="l19">Carnem assumpturi Matrem decernere Verbi, </l>
               <l n="l20">Par fuerat, tanto quae essent dignissima fetu</l>
               <l n="l21">Viscera, Virgineo summi Patris aemula nato.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Gens Hebraea, vetus veniens a stemmate sanguis</l>
               <l n="l2">Cui dederat pretium virtus, ad iussa Tonantis</l>
               <l n="l3">Prompta et pura fides, cuius de stipite natae</l>
               <l n="l4">Tot venere animae, plures nec ut aequor arenas,</l>
               <l n="l5">Caelica nec plures numerant laquearia stellas.</l>
               <l n="l6">Is fuit Abramus, patris de semine Tharae</l>
               <l n="l7">Quem dederat Chaldaeus ager, se gurgite pleno</l>
               <l n="l8">Fundit ubi laetisque Euphrates volvitur undis.</l>
               <l n="l9">Hunc populum, cui ille pater, prout fluxit ab illo</l>
               <l n="l10">Carnalis soboles (quae credulitate paternam</l>
               <l n="l11">Sectatae fluxere fidem, non sanguinis huius</l>
               <l n="l12">In numerum veniunt gentes) aeterna Voluntas</l>
               <l n="l13">Extulit, e cuius regali stemmate proles</l>
               <l n="l14">Susciperet divina viri sine semine corpus.</l>
               <l n="l15">Inde legenda fuit Virgo, cui regius esset</l>
               <l n="l16">Virtutis Regumque alto cum sanguine splendor.</l>
               <l n="l17">Hanc Pater aeterno qui perficit omnia nutu,</l>
               <l n="l18">Imperiosa hominum qui condit fata, puellam</l>
               <l n="l19">Disposuit fortique levans super omnia dextra,</l>
               <l n="l20">Omnipotens quaecumque eadem molita Tonantis</l>
               <l n="l21">Est manus et quorum dici vult ipse Creator, </l>
               <l n="l22">Virgineo illius vestiri carnis amictu</l>
               <l n="l23">Constituit genitum de se sine compare Verbum.</l>
               <l n="l24">Hanc titulo insignem Dominae rebusque caducis</l>
               <l n="l25">Altius evectam Mariam prior ipse vocavit.</l>
               <l n="l26">Omnipotentis enim Divino bina latebant</l>
               <l n="l27">Nomina thesauro, quas gemmas nomino: quamvis</l>
               <l n="l28">Non illas Erythrea Thetis, non Indica norant</l>
               <l n="l29">Litora, Memnoniis gemmas verrentia cymbis,</l>
               <l n="l30">Sed nimia aeternis quarum lux abdita gazis,</l>
               <l n="l31">Et Sobolem et Matrem designatura micabat. </l>
            </div>
            <div n="div12" type="poesis-caput">
               <head n="head">12.</head>
               <l n="l1"> Singula Divinis olim eventura fuissent</l>
               <l n="l2">Cum fixa ideis, ut pomi errore liquatas</l>
               <l n="l3">Sisteret Omnipotens lacrymas, monitore salutis</l>
               <l n="l4">Humanae Aligero, veniae spe fulcit Adamum. </l>
               <l n="l5">Accersitus enim Michaël a Numine, sumpta</l>
               <l n="l6">Mandati pietate volat quaeritque beata</l>
               <l n="l7">Proscriptos tellure reos, quos ille Sophenes</l>
               <l n="l8">Repperit in campis, fletus clamore retectos.</l>
               <l n="l9">Mox prior Adamum accessit: sed tristis amicum</l>
               <l n="l10">Aligerum fugiens exul, velut ante Tonantis</l>
               <l n="l11">Non passus speciem, maiores quaeritat umbras</l>
               <l n="l12">Ut lateat spectari oculis felicibus impos.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Chaldaeae locus est, in qua regione ruentem</l>
               <l n="l2">Substitit ad Tigrim primum, quo sede prioris</l>
               <l n="l3">Fortunae profugus longisque erroribus actus</l>
               <l n="l4">Appulit infelix Adam, bene gnarus eundem</l>
               <l n="l5">Esse Tigrim, limo mixtum potare coactus</l>
               <l n="l6">Quem purum de fonte bibit. Pretiumque petiti</l>
               <l n="l7">Amnis erant lacrymae; libatam flumine lympham</l>
               <l n="l8">Restituit plorans: oculi volvere solutum</l>
               <l n="l9">Arescens quod lingua tulit: concessus Adamo</l>
               <l n="l10">Semper erat rapidus tali pro faenore Tigris. </l>
            </div>
            <div n="div14" type="poesis-caput">
               <head n="head">14.</head>
               <l n="l1"> Hoc miscere suos solitum cum flumine luctus</l>
               <l n="l2">Repperit errantem Michaël; sed luce coruscum</l>
               <l n="l3">Aligerum procul intuitus, secura timentis</l>
               <l n="l4">More animae quam culpa gravat, petit ima propinquae</l>
               <l n="l5">Antra specus, latebra lucis solante pudorem.</l>
               <l n="l6">Attamen aethereus princeps hunc Ales in ipsis</l>
               <l n="l7">Quaesitum latebris, sed nil minus inde timentem</l>
               <l n="l8">Interpellat amans, aeternae foedera pacis</l>
               <l n="l9">Insinuat iustaeque Dei mala deprimit irae:</l>
               <l n="l10">“Vidit Adame tui poenam Deus optimus”, inquit,</l>
               <l n="l11">“Flagitii, nec posse tuas extergere labes</l>
               <l n="l12">Tot fusas oculis lacrymas, sed semper in omne</l>
               <l n="l13">Aeterni spatium tua tendere damna doloris;</l>
               <l n="l14">Quam statuit miseratus opem tibi detego, felix</l>
               <l n="l15">Adame.” Hic oculos frontemque extollere primum</l>
               <l n="l16">Ausus et interno cohibens data frena pavori</l>
               <l n="l17">Respirat, metuens tamen: expertusque dolosi</l>
               <l n="l18">Aspidis infernas, timuit ludibria, technas.</l>
               <l n="l19">Sed tamen hunc flamen caeleste frequentibus urget</l>
               <l n="l20">Vocibus ad fidei robus: “Ne reris Adame</l>
               <l n="l21">Me Styge damnatis unum e mendacibus esse</l>
               <l n="l22">Aligeris: non poma tibi suadebo, negatae</l>
               <l n="l23">Delicias plantae. Potius suadebo dolorem</l>
               <l n="l24">Numinis offensi, quo solo assurgere possis</l>
               <l n="l25">Ad veniam; quem non posset suadere rebellis</l>
               <l n="l26">Angelus et quae sunt olim ventura docebo.</l>
               <l n="l27">Tollendo cum lapsa tuo natura sit impar</l>
               <l n="l28">Supplicio, statuit Numen dimittere caelo</l>
               <l n="l29">Unigenam, Verbum, Sobolem: licet illa Parenti</l>
               <l n="l30">Par Deus, humani premet immortale sereni</l>
               <l n="l31">Corporis induviis. Poenas pro labe daturus</l>
               <l n="l32">Ille tua est, vetiti ne te petat ultio pomi. </l>
               <l n="l33">Hinc mansura tuae post debita funera noxae,</l>
               <l n="l34">Hospes ad aethereos poteris felicior hortos,</l>
               <l n="l35">Sidera Divino redituro ad celsa Giganti</l>
               <l n="l36">Ire comes: sint ista tuae solacia poenae.</l>
               <l n="l37">Et tua posteritas veniet non impare fato</l>
               <l n="l38">Angelicae grandem numerum impletura ruinae.</l>
               <l n="l39">Desertas caeli, meriti modo gratia veram</l>
               <l n="l40">Exornet divina fidem, post funera sedes</l>
               <l n="l41">Accipiet, postquam Victor caelestis ovanti</l>
               <l n="l42">Poenali Empyreos pandat prior arbore postes. </l>
               <l n="l43">Interea tu plange scelus fusoque cruore</l>
               <l n="l44">Numinis in culpae pretium te crede beandum.</l>
               <l n="l45">Hoc tua progenies discet tuque ipse futuros</l>
               <l n="l46">Strenuus hoc terrae doceas arcana colonos.</l>
               <l n="l47">Divinae iam vero, Adam, non segnis odora</l>
               <l n="l48">Prodigium flammae, fulmen vertentis in imbres</l>
               <l n="l49">Innocuos, dantis placidos pro sulphure rores,</l>
               <l n="l50">Teque tuosque isto cumulantis amore nepotes.</l>
               <l n="l51">Sed maiore animi quo spe post multa salutis</l>
               <l n="l52">Saecula venturae possis Adame foveri,</l>
               <l n="l53">Nomen adorandum pandam tibi, quale Redemptor</l>
               <l n="l54">Axe feret, Princeps pacis dicetur IESUS.</l>
               <l n="l55">At Genetrix electa, tuae permagnus, Adame,</l>
               <l n="l56">Posteritatis Amor, spes et tutela, MARIA est.</l>
               <l n="l57">Cum tua tu post fata istam cognoveris orbi</l>
               <l n="l58">Illuxisse facem, Iessei stemmatis almam</l>
               <l n="l59">Progeniem (sterilisque uterum sacraverit Annae),</l>
               <l n="l60">Expecta solem; roseo fulgore micantem</l>
               <l n="l61">Phosphoron ut sequitur Phoebus, sic vera serenae</l>
               <l n="l62">Aurorae soboles, Mariae succedet IESUS.”</l>
               <l n="l63">His respirantem Michaël affatus Adamum</l>
               <l n="l64">Composuit plenumque spei fideique reliquit.</l>
               <l n="l65">Hunc pater elatis pennis per inane volantem</l>
               <l n="l66">Adamus vultu sequitur, demissus eunti</l>
               <l n="l67">Intima compressis referens solacia palmis.</l>
               <l n="l68">Et subito ut quivit postquam compluribus auctus</l>
               <l n="l69">Fecundus Genitor natis, insignia binis</l>
               <l n="l70">Marmoris excissis expressit nomina pilis;</l>
               <l n="l71">Quarum unâ vultu solis radiisque micante</l>
               <l n="l72">Effigie, venturum orbi signabat IESUM.</l>
               <l n="l73">Ast alia stellam, surgens quo pingitur ore</l>
               <l n="l74">Phosphorus, excidit MARIAM referente columna.</l>
               <l n="l75">Victuros Genitor quondam doctura nepotes</l>
               <l n="l76">Ista secuturae posuit monimenta salutis.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Sed modo promissae sudantis origine Stellae,</l>
               <l n="l2">Piërio vatis, Genetrix, occurre labori,</l>
               <l n="l3">Stella eadem Virgo: quantum mihi carmine fas est,</l>
               <l n="l4">Teque tuique decus generis palmasque sonabo.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Bis quatuor centumque quater iam conditus orbis</l>
               <l n="l2">Annorum fuerat lustris, et tertia mundum,</l>
               <l n="l3">Infantem non plus tenerum firmaverat aetas,</l>
               <l n="l4">Nahorea cum stirpe ingens virtutibus heros</l>
               <l n="l5">Nascitur Abramus; cuius de semine natae</l>
               <l n="l6">Est soboli promissus honor, generosa quod inter</l>
               <l n="l7">Illorum capita et celsam descendere Matrem</l>
               <l n="l8">Numinis atque ipsum Numen manare videbit.</l>
               <l n="l9">Ille maritali Saram complexus amore,</l>
               <l n="l10">Thaream patris sobolem, quam mater Arani</l>
               <l n="l11">Ex Thara genitore dedit, de patre sororem, </l>
               <l n="l12">Isaco matrem; quem iam languente senecta,</l>
               <l n="l13">Ne deesset promissa suae prosapia Stirpis,</l>
               <l n="l14">Sara viro fuerat ridens enixa puellum.</l>
               <l n="l15">Hic thalami quoque tarda sui consorte Rebecca</l>
               <l n="l16">Germina suspirans, uterum expectare maritae</l>
               <l n="l17">Debuit agnatae lentosque a coniuge fetus,</l>
               <l n="l18">Bisgeminos donec populos partu edidit uno</l>
               <l n="l19">Bisgemina cum prole utero luctante Rebecca.</l>
               <l n="l20">Horum unus venator erat, ferus indolis Esau,</l>
               <l n="l21">Alterius mens pura, Deo dilectus Iacob.</l>
               <l n="l22">Huic Rachelaeis accenso postea taedis,</l>
               <l n="l23">Labanus tamen esse socer non simplice nata</l>
               <l n="l24">Contentus, foedam thalamo praeponere Liam</l>
               <l n="l25">Racheli voluit, totidem quo cogeret annos</l>
               <l n="l26">Formosae servire thoro. Complevit Iacob</l>
               <l n="l27">Hos etiam fecitque sibi non triste fuisse</l>
               <l n="l28">Servitium Rachelis amor; cui ille iugali</l>
               <l n="l29">Foedere coniunctus demum cognovit ( acerbus</l>
               <l n="l30">Hymen!) dilectae sterilem Rachelis amorem.</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Pandite Pierides, quid Sarae, quidve Rebeccae,</l>
               <l n="l2">Rachelisque notant, de quarum stirpe venire</l>
               <l n="l3">Debuit agnata, velatum corpore Numen,</l>
               <l n="l4">Improles uteri? Si me bona fallere nescis</l>
               <l n="l5">Calliope: steriles ventres vetitamque ferendis</l>
               <l n="l6">Fetibus aetatem nuptae matrique puellae</l>
               <l n="l7">Praelusisse reor: simplex quod nympha, nec apta</l>
               <l n="l8">Ad Sobolem Virgo poterit gravis esse beato</l>
               <l n="l9">Germine, Divinis Patrem supplentibus umbris.</l>
               <l n="l10">Hae pariter sine prole omnes, sed munere tandem</l>
               <l n="l11">Aethereo tardos partus meruere maritae,</l>
               <l n="l12">Prodigio votum sortitae, Virginis huius</l>
               <l n="l13">Ut fieret non vana fides, prius eminus istae</l>
               <l n="l14">Processere nurus, steriles aetatis et alvi.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Tandem feta viris postquam Domus una fuisset</l>
               <l n="l2">In plures divisa tribus; generosa propago,</l>
               <l n="l3">Fortunatorum genuit quot nomina fratrum,</l>
               <l n="l4">Tot populos fecit. Sed te modo dicere Iuda</l>
               <l n="l5">Est animus: debent soboles invicta Leonis</l>
               <l n="l6">Te fratres laudare tui: fortissime fratrum</l>
               <l n="l7">Iuda, sceptra tenes, quae vis non auferet ulla,</l>
               <l n="l8">Donec adorandus caelo, expectantibus illum</l>
               <l n="l9">Gentibus, adveniat Princeps: femorisque paterni</l>
               <l n="l10">Regia durabit soboles, divinus ab ista</l>
               <l n="l11">Donec stirpe Leo, terras voce impleat omnes,</l>
               <l n="l12">Illustresque orbis Mariae non nesciat odas. </l>
               <l n="l13">Iuda, invicte Leo, praedis insistere doctus</l>
               <l n="l14">Fraternos fueris donec praedatus amores,</l>
               <l n="l15">Quo proles germana tui te patris adoret</l>
               <l n="l16">Teque colat domitus flexis cervicibus orbis,</l>
               <l n="l17">Regalis cinget semper te fascia byssi.</l>
               <l n="l18">Et licet adversis tua saepius obruta fatis</l>
               <l n="l19">Progenies; ut cum Phariis intenta caminis</l>
               <l n="l20">In lateres durabat humum, tamen alta labori</l>
               <l n="l21">Gloria non deerat, multo sudore paratis</l>
               <l n="l22">Pyramidum excelsis crevit tua fama trophaeis.</l>
               <l n="l23">Haec pretii nec egena fuit, cui cesserat una</l>
               <l n="l24">Nocte Paraetonium, iustum sudoribus aurum.</l>
               <l n="l25">Civibus ablato Phariis Erythrea metallo</l>
               <l n="l26">Successit Gaza: illius pretiosa profundi</l>
               <l n="l27">Stagna, secuturae ne sit tam prodiga Memphi</l>
               <l n="l28">Tumba, petiturâ collum spoliavit arenâ.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Tunc ibi bisgeminos, liquidae ceu marmora stantes</l>
               <l n="l2">In muros cessere undae vallesque vadosas</l>
               <l n="l3">Atque sui vacuas, miro molimine pendens</l>
               <l n="l4">Hic didicit spectare Thetis, mirata quod imo</l>
               <l n="l5">Figere sicca pedum, refugâ vestigia lympha</l>
               <l n="l6">Aequoris in fundo, Iuda fugitive, valeres.</l>
               <l n="l7">Gemma fuit Rubei spolium maris, obvia semper</l>
               <l n="l8">Candida Memnoniis calcata asarota pruinis.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Successit pelago telluris inhospita vastae</l>
               <l n="l2">Planities, quae tot populis numerosa recepit</l>
               <l n="l3">Agmina; sed steriles escis residesque cupitos </l>
               <l n="l4">Ad fontes, ingrata dabant fastidia arenae.</l>
               <l n="l5">At mirum ! Cereris, quam non tulit arida tellus,</l>
               <l n="l6">Caelo illis annona pluit: facilemque Regentis</l>
               <l n="l7">Virga altusque silex dederant sicca utraque lympham.</l>
               <l n="l8">Tota haec bis quatuor deserta per invia lustris</l>
               <l n="l9">Munificum soboles Axem largique fluenti</l>
               <l n="l10">Irriguam sortita petram, nec vestibus annos</l>
               <l n="l11">Sensit: Olympiadas ter quattuor Coptica texit</l>
               <l n="l12">Lana peregrinum Iudam Phariusque recenti</l>
               <l n="l13">Conspicuus villo Nilum referebat amictus.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Viveret ut Iudae soboles, Mareotica flevit</l>
               <l n="l2">Funere natorum, primos quos fuderat alvo</l>
               <l n="l3">Isis: et Isacidis pro libertate negata</l>
               <l n="l4">Niliacus poenas tulit obduratus Osiris.</l>
               <l n="l5">Aegypto excedens, dubio ne libera pubes</l>
               <l n="l6">Erraret bivio, nocturnum caelica lampas</l>
               <l n="l7">Praemonstrabat iter: Phoebo in lumine nubes</l>
               <l n="l8">Praevia, propitiâ Iudam protexerat umbrâ.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Huic generi (postquam duris lassasset anhelum</l>
               <l n="l2">Imperium caeleste viis, cum cerneret ore</l>
               <l n="l3">Promissae telluris opes, cui lactea rivi</l>
               <l n="l4">Doris erat suetaeque amplos manare per amnes</l>
               <l n="l5">Dulces mellis aquae) collectis viribus obstant</l>
               <l n="l6">Et populi et reges, ne gens Hebraea trophaeis</l>
               <l n="l7">Adderet et palmas domito Iordane madentes.</l>
               <l n="l8">Sed frustra est palmis, etiam regalibus armis</l>
               <l n="l9">Obniti, quas fata volunt: bibit ore repulso</l>
               <l n="l10">Promissas Hebraeus aquas; calcavit Idumen </l>
               <l n="l11">Arentesque siti fauces Iordane rigavit.</l>
               <l n="l12">Tanti erat in Iudae lumbis haesisse Mariam,</l>
               <l n="l13">Qua caeli, terraeque decor prodiret Iesus.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Nunc soboles Hebraea vide, praesente priorem</l>
               <l n="l2">Fortunam metire probro, dispersa per orbem</l>
               <l n="l3">Exulis in morem; iam se tibi subtrahit uni</l>
               <l n="l4">Ipse aër; nescis ideo te vivere tantum,</l>
               <l n="l5">Ut sis ludibrium populorum et flebile sortis</l>
               <l n="l6">Naufragium primae? Manifestum ac lugubre nostri</l>
               <l n="l7">Opprobrium generis, sine regis honore tuorum</l>
               <l n="l8">Desperata patrum soboles speculumque ruentis</l>
               <l n="l9">Perfidiae: quam totus honor, quam tota potestas</l>
               <l n="l10">Deseruit superestque nihil quam ut deserat orbis.</l>
               <l n="l11">Impia peccati, scelerum tam longa tuorum</l>
               <l n="l12">Unde fluit Nemesis? Peccati saepius ante;</l>
               <l n="l13">Ast iterum post flagra tui tolerata furoris,</l>
               <l n="l14">Pristina restituit fortunae dona benignus</l>
               <l n="l15">Numinis affectus. Iam tot tibi saecula poenas</l>
               <l n="l16">Multiplicant nec adhuc placati Numinis ullus</l>
               <l n="l17">Apparet radius: vis dicere, turpis Apella,</l>
               <l n="l18">Supplicii causam tanti? Dabo protinus: audi.</l>
               <l n="l19">Frons tua dura fuit semper summoque Tonanti</l>
               <l n="l20">Parere indocilis, cuius tu larga paterni</l>
               <l n="l21">Profluvia ardoris, quo par tibi totius orbis</l>
               <l n="l22">Natio nulla fuit, grandi pensare solebas</l>
               <l n="l23">Morum barbarie. Domini patrisque fideli</l>
               <l n="l24">Deposito cultu, faenum comedentis in auro</l>
               <l n="l25">Conflatae pecudis Pharium venerate Serapim.</l>
               <l n="l26">Si tibi cognato stirpis de sanguine fluxit</l>
               <l n="l27">Ille Deus; patris nutritorisque Canopi</l>
               <l n="l28">Iosippi effigies, cui noctis imagine visae</l>
               <l n="l29">Attribuit simulacra bovis, nutrita repostis</l>
               <l n="l30">Frugibus Aegyptus; quae tanta protervia, veri</l>
               <l n="l31">Numinis, aut fictae deserto Numine vaccae,</l>
               <l n="l32">Ingrato cumulare preces laudesque tribuli!</l>
               <l n="l33">Si tibi cognatus cordi Deus, euge, proterve</l>
               <l n="l34">Isacide, caelo tua largitore superba</l>
               <l n="l35">Vota tulere satis: natum de sanguine Numen</l>
               <l n="l36">Cerne tuo, et supplex venerare; daturus honorem</l>
               <l n="l37">Non alii, fratrum quam venditione, datisque</l>
               <l n="l38">Frugibus Hebraeus quem praesignavit Ioseph.</l>
               <l n="l39">Sed semper stolidus Iuda; modo caecus in ipsum</l>
               <l n="l40">Insurgis solem, cuius levis umbra fideli</l>
               <l n="l41">In servo Aegypti conservatore placebat.</l>
               <l n="l42">Si bove signatum Pharia colis improba vatem</l>
               <l n="l43">Posteritas, cur non signorum ingentibus omnem</l>
               <l n="l44">Implentem radiis orbem, generique faventem</l>
               <l n="l45">Divinum Hebraeo iuvenem verique fatorem</l>
               <l n="l46">Et Numen sub carne latens factisque probantem</l>
               <l n="l47">Esse Deum, nullo cultu, non laudibus ullis</l>
               <l n="l48">Provehis; hunc muto fusoque ex arte deinde</l>
               <l n="l49">In cineres trito renuens praeferre Serapi?</l>
               <l n="l50">Numinis irritor Iuda et munera foedae</l>
               <l n="l51">Proscindens iaculo linguae, totque ore protervo</l>
               <l n="l52">Murmura divinam promens ferientia curam!</l>
               <l n="l53">Flagitiis fuit illa tuis sic laesa potestas,</l>
               <l n="l54">Ut totum extremis temet consumere poenis</l>
               <l n="l55">Fas fuerit. Tamen ipsa tuas miserata ruinas</l>
               <l n="l56">Indomitum castigavit, non perdidit hostem.</l>
               <l n="l57">Attamen ingratum te iam si tanta reliquit</l>
               <l n="l58">Peccati rabies (quamvis gens impia semper,</l>
               <l n="l59">Atque potestatis nostrae delicta timore,</l>
               <l n="l60">Non virtute premens) nec tanta impune resolvit</l>
               <l n="l61">Culpae libertas, desertus Numine maeres</l>
               <l n="l62">Quid Iuda infelix? Forsan Crucis ultio tantum</l>
               <l n="l63">Insontes divina furit? Scio grande fuisse,</l>
               <l n="l64">Idque immane nefas; tamen ignorata Tonantis</l>
               <l n="l65">Maiestas hominumque probris subiecta figura</l>
               <l n="l66">Et summus patientis amor, fortasse ferire</l>
               <l n="l67">Istam iussissent aerumna dispare culpam.</l>
               <l n="l68">Credo alia ratione reos maerere tribules:</l>
               <l n="l69">Non superest illis, laesi quo debeat ira</l>
               <l n="l70">Numinis averti. Gessit prius ille Mariam</l>
               <l n="l71">In lumbis, prius his etiam gestabat Iesum;</l>
               <l n="l72">Quorum etiam fontem poterat reverentia Iudam</l>
               <l n="l73">Servare, ut caelo et terris non tanta deesset</l>
               <l n="l74">Gloria, venturae neu posteritatis amores</l>
               <l n="l75">Extremum raperet fatui discrimen Apellae.</l>
               <l n="l76">Ingrato Isacidae nisi seminis ista fuisset</l>
               <l n="l77">Gloria, sulphurea Sodomae quid nube negasset</l>
               <l n="l78">Ultores flammarum imbres crepitare, remensâ</l>
               <l n="l79">Flagitiis poena saturae carbone Gomorhae?</l>
               <l n="l80">Inde venit, tantis fuerat servata quod olim</l>
               <l n="l81">Prodigiis Tharea Domus: quo nomine iussus</l>
               <l n="l82">Stare dies, aequor scindi, Iordania Doris</l>
               <l n="l83">Ire retro, nubes famulari, panibus aether</l>
               <l n="l84">Praesto esse, ignotoque silex humore resolvi.</l>
               <l n="l85">Hinc domiti Reges et quorum robur in armis,</l>
               <l n="l86">Imbelles timuere tribus. Chananea recepit</l>
               <l n="l87">Terra peregrinum Iudam, qui gentibus illis</l>
               <l n="l88">Mox heres, non hospes erat. Sata pinguia caesis</l>
               <l n="l89">Carpsit Amorhaeis: audax Hevaeus inermem</l>
               <l n="l90">Horruit Isacidam, hostili quem strage ferocem,</l>
               <l n="l91">Aegypto profugum sensit gens barbara vernam.</l>
               <l n="l92">Nunc autem meritas cuius reverentia poenas</l>
               <l n="l93">Suspendet? Solum hoc superest, hoc, frater Apella,</l>
               <l n="l94">Consilium serva, nec te servasse dolebit:</l>
               <l n="l95">Si Maria et dulcis lumbis effluxit Iesus,</l>
               <l n="l96">Et Mariam et dulcem tenero cordi imprime Iesum.</l>
               <l n="l97">Hae<note place="foot" n="note">625 Hae : Haec </note> tibi sunt causae
            lumbos cur perfide Iuda</l>
               <l n="l98">Deseruere tuos: ut nostro in corde perennent.</l>
            </div>
            <div n="div24" type="poesis-caput">
               <head n="head">24.</head>
               <l n="l1"> Percussis postquam triginta regibus isset</l>
               <l n="l2">Iuda per hostiles non sicca cuspide campos;</l>
               <l n="l3">Ad solium regni demum Iessea vocatur</l>
               <l n="l4">Progenies: cunctisque minor de fratribus aetas,</l>
               <l n="l5">Regali dignata throno, quam maxima parvi</l>
               <l n="l6">Cura fatigabat pecoris; sed viribus audax</l>
               <l n="l7">Magnanimusque urso aut victo certare leoni,</l>
               <l n="l8">Subiectae in sobolem sceptrum transmisit Idumae.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Iessides fuit is David, quem stipitis anceps</l>
               <l n="l2">Non tulerat Iudae ramus sed certa propago</l>
               <l n="l3">Isacii generis, tribui non extera quartae,</l>
               <l n="l4">Decretus solio Sanguis femorique paterno </l>
               <l n="l5">Significatus honos, quem Lia ex coniuge nato </l>
               <l n="l6">Asseruit Iudae, extremum victurus Iacob.</l>
               <l n="l7">Aequatus regno primus, Iesseia proles,</l>
               <l n="l8">Stemma coronavit David, non degener aulae</l>
               <l n="l9">Pastor; acerborum post corpora strata leonum,</l>
               <l n="l10">Intrepidus tumido robur conferre giganti.</l>
               <l n="l11">Hic ille est princeps cuius de sanguine fluxit,</l>
               <l n="l12">Longius augusti transfusa canalibus ostri</l>
               <l n="l13">Orbi adventurum Numen paritura propago.</l>
               <l n="l14">Ille quidem thalami plures in foedera nuptas</l>
               <l n="l15">Admisit, fuit una tamen fecunda daturae</l>
               <l n="l16">Hoc lumen sobolis, caeso regina marito,</l>
               <l n="l17">Caede viri princeps, viventis adultera coniux,</l>
               <l n="l18">Bethsabis insignis forma: quae mollis in undis</l>
               <l n="l19">Visa Venus, misit tales in pectus ituras,</l>
               <l n="l20">Quales nec reges possent restinguere, flammas.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Aestus erat puroque calens declivior axe</l>
               <l n="l2">Delius ardebat, cum persuaderet opacas</l>
               <l n="l3">Lympha hortos, formae cupidas contingere gaudens</l>
               <l n="l4">Lympha nurus; roseos blande lambentia vultus</l>
               <l n="l5">Balnea formosas urebant frigida nymphas.</l>
               <l n="l6">Sic etiam ad propriae cutis est propensa nitorem</l>
               <l n="l7">Femina, marmoreo si non velit illa lavacro</l>
               <l n="l8">Conciliare decus, tacitos ad amica penates</l>
               <l n="l9">Instruit officia, ut privato fonte nitescat</l>
               <l n="l10">Illatoque natet ferventior imbre puella.</l>
               <l n="l11">Talis erat belli gnavo fortique Geteo</l>
               <l n="l12">Iuncta viro, illustris genere, excellentior oris</l>
               <l n="l13">Effigie, aestivum solis pressura calorem</l>
               <l n="l14">Quae placido niveos artus humore fovebat.</l>
               <l n="l15">Longior hac ipsa Davidem solverat hora</l>
               <l n="l16">Somnus, et augusti spectantem a culmine tecti</l>
               <l n="l17">Excepit Solymaea nurus, cui candida fusus</l>
               <l n="l18">Membra lavaturus speciem non texerat imber.</l>
               <l n="l19">Nescius infusae candor crystallinus undae</l>
               <l n="l20">Mentiri, similes defert ad regia vultus</l>
               <l n="l21">Lumina, nudatae fuerant quae forma maritae.</l>
               <l n="l22">Vidit et ablutae pellectus imagine nuptae</l>
               <l n="l23">Incaluit David. Mirum! Succensus ab ipsis</l>
               <l n="l24">Ignis aquis, ardere facit cruciatque potentem</l>
               <l n="l25">Iessei solii flamma sisti impote patrem.</l>
               <l n="l26">Nuda nurus regi incauto spectata pudorem</l>
               <l n="l27">Abstulit et tantum in lymphis invenit amantem,</l>
               <l n="l28">Fonte Cupidineas gelido iaculata sagittas.</l>
               <l n="l29">Nec sterilis fax ista fuit: quae emergit ab undis</l>
               <l n="l30">Est fecunda Venus. Nudam mox purpura texit,</l>
               <l n="l31">Forte sub hac maculas non apparere iugales</l>
               <l n="l32">Credentem, probro hanc sed non satis esse tegendo</l>
               <l n="l33">Certa; viri innocuâ texit quoque dedecus umbrâ</l>
               <l n="l34">Hinc vivo coniux fuerat quae moecha marito,</l>
               <l n="l35">Occiso regina fuit. Regalis ab undis</l>
               <l n="l36">Sic etiam petitur murex: Solymaeus eosdem</l>
               <l n="l37">Fons generat, Tyrio repunt qui litore vermes.</l>
               <l n="l38">Nec stabili tellure magis solet aequa favere,</l>
               <l n="l39">Quam liquidis fortuna vadis: sic Caesaris ibat</l>
               <l n="l40">Undisono sors laeta freto, sic fonte natantem</l>
               <l n="l41">Regia formosam excepit fortuna maritam.</l>
               <l n="l42">Bethsabeae fors ista fuit, cui regius undae</l>
               <l n="l43">Aestivae accessit titulus, nisi dicere malim,</l>
               <l n="l44">Tincta sibi fuerat quod regia tabe mariti</l>
               <l n="l45">Purpura, cum coniux fallaci Marte perisset</l>
               <l n="l46">Uria, qui decorare cruor regalia posset</l>
               <l n="l47">Ornatura ream thalami velamina nuptam,</l>
               <l n="l48">Quo vivo id nullus valuisset reddere murex.</l>
               <l n="l49">Haec tamen illa fuit, caesi post fata iugalis</l>
               <l n="l50">Regalem pressura thorum, qua coniuge David</l>
               <l n="l51">Protulit in seros Iesseum stemma nepotes,</l>
               <l n="l52">Donec ad excelsae sobolis caelique solique</l>
               <l n="l53">Summum prodigium servata propaginis esset</l>
               <l n="l54">Iessiacae divina caro, maiore deinceps</l>
               <l n="l55">Sublimanda throno; cuius Iessea decorem</l>
               <l n="l56">Si procul et quondam tenui prospexit in umbra</l>
               <l n="l57">Progenies; cognatorum postremus avorum</l>
               <l n="l58">Sanguis inumbrantis divini flaminis, omnes</l>
               <l n="l59">Virginea veteres umbras finivit in Umbra.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Ista Ioachimo Virgo prognata parente,</l>
               <l n="l2">Cui fuerat vinclis coniuncta iugalibus Anna.</l>
               <l n="l3">Anna tamen sterilis coniux, quam nomine specto</l>
               <l n="l4">Prolificam: quam parvam utero dabit Anna puellam,</l>
               <l n="l5">Nominis est proles: quam praefert nomine, praegnans</l>
               <l n="l6">Gratia concedet partum: quae ut clarior esset,</l>
               <l n="l7">In nomen sterilis transivit gratia matris</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Alta Ioachimum felici Nazareth ortu</l>
               <l n="l2">Ediderat Mariae patrem. Pulcherrima clivo</l>
               <l n="l3">Feta rosis tellus surgit: ridentia flore</l>
               <l n="l4">Culmina vernantem dixere a floribus urbem.</l>
               <l n="l5">Hanc alii circum colles montesque coronant:</l>
               <l n="l6">Illa tuos etenim, Tyrium qua prospicit aequor,</l>
               <l n="l7">Explorat, Carmele, specus avidoque recenset</l>
               <l n="l8">Lumine Thesbitis iuga portentosa prophetae.</l>
               <l n="l9">Illa futurarum vatis mens praescia rerum,</l>
               <l n="l10">Natalem Mariae spectabat saepius alto</l>
               <l n="l11">Carmelo sedem, crebro speculatus amoenum</l>
               <l n="l12">Iesseae virgae florem, quo Nazara felix</l>
               <l n="l13">Gestiat et proprios quo floris odore penates </l>
               <l n="l14">Impletura ipsas olim melioris Hymetti</l>
               <l n="l15">Invitabit apes nectar caeleste daturas.</l>
               <l n="l16">Porrigitur vastum sed qua Carmeleus in aequor,</l>
               <l n="l17">Sidonias prospectat aquas, quo parvula ponto</l>
               <l n="l18">Surgebat referens hominis vestigia nubes.</l>
               <l n="l19">Ista supremam meditatus in icone Matrem,</l>
               <l n="l20">Dicebat Vates: “Vernans me Nazareth uno</l>
               <l n="l21">Flore trahit; sed Virgineâ me caerula Thetis</l>
               <l n="l22">Nube vocat: qua parte meos sectabor amores?” </l>
               <l n="l23">His medius stabat quo se converteret anceps</l>
               <l n="l24">Carmeli Vates, sed postea versus ad urbem</l>
               <l n="l25">Et Mariam et natum certam dare Nazareth, inquit:</l>
               <l n="l26">“Florida sidereis Urbs collibus aemula salve,</l>
               <l n="l27">Integer alterius merito Paradise parentis,</l>
               <l n="l28">Serpentum secure dolo: gratissime salve</l>
               <l n="l29">Virginis Aurorae Phoebique sequentis horizon.</l>
               <l n="l30">O natale solum mihi nubis imagine visae</l>
               <l n="l31">Augustae matris! Purae vos tecta puellae</l>
               <l n="l32">Parva quidem salvete, Dei sed grande theatrum</l>
               <l n="l33">Carnem assumpturi!” Nequit gravis ista loquentem</l>
               <l n="l34">Ecstasis Eliam: immoto qui corpore forsan,</l>
               <l n="l35">Sustinuit plures abstracti pectoris horas.</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Nazara Carmeli prospectu laeta legebat</l>
               <l n="l2">Parte Zabulonios<note place="foot" n="note">757 Zabulonios :
                Fabulonios</note> alia, qui vertice surgunt</l>
               <l n="l3">Non humili colles; alia regione feracem</l>
               <l n="l4">Graminis et roris guttis Hermona madentem</l>
               <l n="l5">Obtutu<note place="foot" n="note">760 obtutu : obtunc</note> propiore
            tenet: queis montibus amplam</l>
               <l n="l6">Natali Mariae tecto natura coronam</l>
               <l n="l7">Aposuit, dignam gaudent cui cingere frontem</l>
               <l n="l8">Lumina Caesareum radiis fuscantibus aurum.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Fausta Zabulonis<note place="foot" n="note">764 Zabulonis :
                Fabulonis</note> tellus, quam regia proles</l>
               <l n="l2">Incoluit Virgo! Siquidem post triste subacti</l>
               <l n="l3">Exilium generis, postquam servavit opima</l>
               <l n="l4">Captivos Babylon, tribuum confusa vetustas</l>
               <l n="l5">Fecit, ut impropria sedem tellure locarent.</l>
               <l n="l6">Et fuit eximius Mariae dum limina starent</l>
               <l n="l7">Istius telluris honor; sed Thracia postquam</l>
               <l n="l8">Saevities voluit Scythica confundere Luna</l>
               <l n="l9">Humanae lumen mentis, Regina calescens</l>
               <l n="l10">Sedis honore suae Virgo regione paterna</l>
               <l n="l11">Extulit et volucres domui sacrae addidit alas.</l>
               <l n="l12">Tecta volant: illis et quae meliora<note place="foot" n="note">775 meliora
                : meliore </note> parabat</l>
               <l n="l13">Obsequia, Adriacis Virgo vicina procellis</l>
               <l n="l14">Tecta facit terrisque locat quibus impiger undis</l>
               <l n="l15">Tarsia Flumigenas transmittit ad ista Liburnos</l>
               <l n="l16">Limina, mirantes volucris portenta sacelli.</l>
               <l n="l17">“Unde profecta? Quibus pennis? Duce, tramite quali,</l>
               <l n="l18">Qua causa in terras venit Domus ista remotas?”</l>
               <l n="l19">Mente prius tacita volvunt, dein voce requirunt.</l>
               <l n="l20">Sed quis Virgineas potuisset dicere sedes,</l>
               <l n="l21">Omnibus ignotos quis divinare penates,</l>
               <l n="l22">Ni prius aethereo monitu quo percitus aeger</l>
               <l n="l23">Mysta loci, spreta tectum docuisset Idume,</l>
               <l n="l24">Numinis illatum imperio, quo corpore Verbum</l>
               <l n="l25">Humano indutum factum caro. Dicta probavit</l>
               <l n="l26">Aequi plena salus laribusque reperta parentis</l>
               <l n="l27">Virginis effigies, in cuius fronte sedebat</l>
               <l n="l28">Maiestas et amor. Nec erat sine Numine cultus</l>
               <l n="l29">Omnibus accrescens aedem subeuntibus horror,</l>
               <l n="l30">Maiestatis erat radius; confessus in isto</l>
               <l n="l31">Limine maiorem solito vim Numinis esse</l>
               <l n="l32">Cunctorum communis amor, fletusque, voluptas.</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Haec rudis aspectu, tenuis formata sacelli </l>
               <l n="l2">In speciem Domus est, cuius non grande lacunar</l>
               <l n="l3">Composuit pictus radio multiplice fornix.</l>
               <l n="l4">Aedis erant paries massae terrestris ab igne</l>
               <l n="l5">Durati lateres, medium quibus imbre solutae </l>
               <l n="l6">Calcis erat gluten: tamen illita calce vetustum </l>
               <l n="l7">Atria non habuit limen, sed nuda patebat</l>
               <l n="l8">Non superinducto laterum structura colore.</l>
               <l n="l9">Tunc peregrinam autem simplex mittebat in aulam</l>
               <l n="l10">Introitus. Sed quod populis undantibus illo</l>
               <l n="l11">Prospectum non esse satis collecta videret</l>
               <l n="l12">Religio, Romae princeps, Etrusca propago,</l>
               <l n="l13">Pontificum summus, Mediceus origine Clemens</l>
               <l n="l14">Bina Palaestino iubet addere limina tecto.</l>
               <l n="l15">Et quamvis audax muri perfossor acerbum</l>
               <l n="l16">Supplicium torpente manu membrisque tulisset;</l>
               <l n="l17">Successit sed postquam operi reverentior aedis</l>
               <l n="l18">Virgineae faber, imperium sine labe secutus</l>
               <l n="l19">Romuleum, cessit paries legemque subivit</l>
               <l n="l20">Quam sedes Romana tulit Petrique potestas.</l>
               <l n="l21">Inde aditum sacram triplex concedit in aedem</l>
               <l n="l22">Ianua: bina sibi opposito stans limine, nactis</l>
               <l n="l23">Ingressum fuscae facit ora videre puellae. </l>
               <l n="l24">Tertia post aram (post aram octava sacelli</l>
               <l n="l25">Pars superest) humilem praebet spectare caminum</l>
               <l n="l26">Quo Virgo et nati flammam nutrire solebat</l>
               <l n="l27">Maiestas hiemique parans escisque calorem.</l>
               <l n="l28">Aedis ubi frons est lucemque diemque fenestra</l>
               <l n="l29">Una dabat, nostrae praepes qua praeco salutis </l>
               <l n="l30">Virgineae fertur venisse sub ora maritae.</l>
               <l n="l31">Recta focum superans, apta pro sede cavatus</l>
               <l n="l32">Sustinet effigiem paries, cui ardua cedrus</l>
               <l n="l33">Materiam dedit, et facies quem bucera signat,</l>
               <l n="l34">Discipulus formam expressit frontisque decorem</l>
               <l n="l35">Virgineum roseoque genas distinxit amoeno.</l>
               <l n="l36">Iam color accessit fuscus, quem tempore longo</l>
               <l n="l37">Iugiter ardentes populorum munera, cerae,</l>
               <l n="l38">Et crebra induxit fumoso lumine lampas.</l>
               <l n="l39">Hinc color et nato par est, qui dulce sinistra</l>
               <l n="l40">Augustae matris pondus spectatur in ulna. </l>
            </div>
            <div n="div32" type="poesis-caput">
               <head n="head">32.</head>
               <l n="l1"> Iam tamen hoc vestro, quaeso, concedite vati</l>
               <l n="l2">Pierides: memorata mihi cum tecta parentis</l>
               <l n="l3">Virgineae, patrias poscunt tantisper in oras </l>
               <l n="l4">Castalios, queis vena mihi Parnassia turget,</l>
               <l n="l5">Ferre ignes. Vester ne sit mihi spiritus aequa</l>
               <l n="l6">Laude minor, patriis tendam, date barbita saxis.</l>
            </div>
            <div n="div33" type="poesis-caput">
               <head n="head">33.</head>
               <l n="l1"> Est sinus, Adriacum geminis quo faucibus aequor</l>
               <l n="l2">Funditur et molles veniens premit aestus arenas</l>
               <l n="l3">Piscosasque vadis replet stagnantibus actas.</l>
               <l n="l4">Circumdantque sinum colles; tamen altior unus</l>
               <l n="l5">Adrius exurgit viridi mons vertice, celsas</l>
               <l n="l6">Attingens nubes, cuius sublimia Titan</l>
               <l n="l7">Occiduus post terga cadit: qua prospicit ortum,</l>
               <l n="l8">Obiicit aut tumidis immania saxa procellis,</l>
               <l n="l9">Aut modica litus non grande tuetur arena.</l>
               <l n="l10">Est ubi mons pelago vicinior, arbore vernat</l>
               <l n="l11">Fructifera: suavisque pirus proceraque surgit</l>
               <l n="l12">Pomiferis trabs densa comis et creber abundat</l>
               <l n="l13">Castaneis ramus: non spica rubensque racemis</l>
               <l n="l14">Dulcibus, aut musto cerebri deest impote Bacchus.</l>
               <l n="l15">Plura per hoc montis, liquidam spectantia Thetim</l>
               <l n="l16">Visuntur castella latus: videt altior artum</l>
               <l n="l17">Intrantis lymphae plebs Moschenicia guttur;</l>
               <l n="l18">Sed propior rupes ipsi est Bersecia collo,</l>
               <l n="l19">Attingens Venetum scabra tellure Leonem.</l>
               <l n="l20">At medium stat nacta sinum Laurana, fidelis</l>
               <l n="l21">Arbore spinosus germen cui vestit echinus.</l>
               <l n="l22">Hanc sequitur tumidas pelagi frangentibus undas</l>
               <l n="l23">Stantibus ad ripam saxis scabrosa Volosca,</l>
               <l n="l24">Tuta ubi velivolis statio est Praeluca carinis.</l>
               <l n="l25">Hunc ovium fecunda sinum premit insula, mollis</l>
               <l n="l26">Velleribus, Venetos venerans Cercyria fasces,</l>
               <l n="l27">Litoreis quae dura petris, quod cernere possint</l>
               <l n="l28">Flumigenae, ponti spatium definit et aestus</l>
               <l n="l29">Maioris frenat rabiem. Sed mitis utraque</l>
               <l n="l30">Parte subintranti fluxum non praepedit undae.</l>
               <l n="l31">Respicit adversa Flumen Cercyria ripa,</l>
               <l n="l32">Austriacis devotum Aquilis, ubi cernere primum</l>
               <l n="l33">Fata mihi voluere diem pronamque Camenis</l>
               <l n="l34">Pieridum Phoebique artes rapuere iuventam.</l>
               <l n="l35">Cernitur hic facilis, gravidae nec inhospita puppi</l>
               <l n="l36">Ripa, laborato statio non improba saxo:</l>
               <l n="l37">Nam fremitu assiduo sulcatis cautibus artum</l>
               <l n="l38">Eluctatus iter, qua se substernit arena</l>
               <l n="l39">Mollior, ut placidum despumavisset in amnem</l>
               <l n="l40">Adriacis miscendus aquis, portum efficit altus</l>
               <l n="l41">Tarsia et immodicis portum subit integer undis.</l>
               <l n="l42">Adversae cupidus ripae ne naviget hospes,</l>
               <l n="l43">Sublicio se ponte premit, quo laetus Eoas</l>
               <l n="l44">Virgineae gaudet matri transmittere nymphas</l>
               <l n="l45">Tersactum locus est cuius, Iordane relicto,</l>
               <l n="l46">Culmine Nazaridis primum deposta parentis</l>
               <l n="l47">Est domus (ah nimium terris lugenda Liburnis</l>
               <l n="l48">Non longae iactura morae! Vix substitit uno</l>
               <l n="l49">Lustri dimidio) quae postea maxima montis</l>
               <l n="l50">Gloria Piceni, Laureti in vertice summo</l>
               <l n="l51">Nobile desertae spolium remansit Idumae.</l>
               <l n="l52">Et licet elato Virgo super aequora tecto</l>
               <l n="l53">Deseruisse reos videatur forsitan istos</l>
               <l n="l54">Desidis obsequii populos; quod supplicis imas</l>
               <l n="l55">Mentis adhuc iaciant flammas, signata penatum</l>
               <l n="l56">Sacra calet fixis quod semper et area labris,</l>
               <l n="l57">Est procul ut credam, genetrix quod deside mota</l>
               <l n="l58">Obsequio Virgo volucres mutaverit orâ</l>
               <l n="l59">Picenâ sedes: nam quae vestigia sacrum</l>
               <l n="l60">Impressit limen, forma non impare servant</l>
               <l n="l61">Atque eadem coctis referunt sacraria muris.</l>
               <l n="l62">Horum fixa tholis iunctumque gravantia templum,</l>
               <l n="l63">Virgineas memorant inopum donaria curas.</l>
               <l n="l64">Propitiam, patrio veluti si limine staret,</l>
               <l n="l65">Affert Mater opem populosque favoribus implet.</l>
               <l n="l66">Hanc iubet Ausonia si fas regione deinceps</l>
               <l n="l67">Stare domum; iuste reliquis aequissima Virgo</l>
               <l n="l68">Praetulit hanc terris, Natus quam praetulit ipse,</l>
               <l n="l69">Fixit ubi solida fidei munimina petrâ.</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Ista Ioachimi sedes, regalis avitum</l>
               <l n="l2">Sanguinis hoc tectum; sed quo pia stirpis egestas</l>
               <l n="l3">Non indigna suae, parvo contenta penatum</l>
               <l n="l4">Limine, pro tenui censu felicius ista</l>
               <l n="l5">Iessei generis proles Davidica vixit</l>
               <l n="l6">Quam Salomon: cui invicto Mavorte paratos</l>
               <l n="l7">Regnorum census pater et possessa reliquit</l>
               <l n="l8">Sceptra: cui inter opes summas numerumque fluentis</l>
               <l n="l9">Ad nutum gazae vitiorum copia maior </l>
               <l n="l10">Venerat, augusti genus infamare parentis.</l>
               <l n="l11">Hic Mariae genitor, Iudae, genitore lucratus</l>
               <l n="l12">Barpanthere, tribum, cui nec Pantheris avita</l>
               <l n="l13">Laus deerat, longo regum venientis eorum</l>
               <l n="l14">Sanguine, quorum alta Davidis origine manans</l>
               <l n="l15">Fama Palaestino longum duravit in ostro.</l>
               <l n="l16">Ter fuerant etenim septem, quorum aequa paterni</l>
               <l n="l17">Stemmatis in Iudae solio permansit origo</l>
               <l n="l18">Davidis soboles, donec postremus (acerba</l>
               <l n="l19">O regum fata!) et fasces sceptrumque catenis</l>
               <l n="l20">Mutasset, Nemesi sic exposcente scelestum</l>
               <l n="l21">Deturbare throno fraudi famulante Tyrannum.</l>
               <l n="l22">Ultima Iessidum Sedecias purpura regum</l>
               <l n="l23">Externo mucrone perit: secretior urbis</l>
               <l n="l24">Valle latens cui porta fugam dedit, ipsa paravit</l>
               <l n="l25">Exitium: Chaldaeus enim pro moenibus illis</l>
               <l n="l26">Excubitor, profugum mox ut cognovit opaca</l>
               <l n="l27">Nocte Ducem, hostili properante satellite Princeps</l>
               <l n="l28">Stringitur infelix captivaque ducitur alti</l>
               <l n="l29">Maiestas solii, cinguntur colla catenis,</l>
               <l n="l30">Regiaque Assyrio pallescit purpura ferro.</l>
               <l n="l31">Aspexitque suas Babylon inimica ruinas, </l>
               <l n="l32">Quam tamen is vidit numquam, cui lumine rapto</l>
               <l n="l33">Barbarus illusit servili in compede victor.</l>
               <l n="l34">Hic vero fuit ille, potens cui subdita bello</l>
               <l n="l35">Facta Tyrus Sidonque fuit, populata Canopi</l>
               <l n="l36">Regna, cui Isacidae vincti caesusque reliquit</l>
               <l n="l37">Et patriam, et fasces multis cum gentibus Ammon</l>
               <l n="l38">Tot spoliis populorum ingens tantoque superbus</l>
               <l n="l39">Limite, Divinos, naturae ignarus honores</l>
               <l n="l40">Postulat et rutilo cultus mentitur in auro</l>
               <l n="l41">Quos posito victae venerentur poplite gentes.</l>
               <l n="l42">Cui tamen insanum mox poena secuta tumorem</l>
               <l n="l43">Pressit: adorari cupido fuit invia silvae</l>
               <l n="l44">Desertae pro sede species, cibus herba, Monarcham</l>
               <l n="l45">Seta bovis texit Tyriumque asperrima tegmen</l>
               <l n="l46">Supplevit, fuit horridior quae tergore, pellis.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> At Iudae populus multo iam tempore magnum</l>
               <l n="l2">Exul ad Euphratem, patriae sacrique gemebat</l>
               <l n="l3">Damna reversuri numquam ad sua gaudia templi:</l>
               <l n="l4">Totque malis presso, durum ac servile resolvi</l>
               <l n="l5">Suspirante iugum, quod iam scivere futurum</l>
               <l n="l6">Helciadis monito vatis. Redit aurea tandem</l>
               <l n="l7">Libertas: tempusque fuit cum vindice Cyro</l>
               <l n="l8">Evomuit saturata suas Chaldaea rapinas.</l>
               <l n="l9">Tunc ubi craterum pretiosa et sacra supellex</l>
               <l n="l10">Excisis Solymis templo sublata, videret</l>
               <l n="l11">Assyrias cum rege nurus nutante bibentes</l>
               <l n="l12">Ore; suosque deos ausam Babylona timendo</l>
               <l n="l13">Isacidum praeferre Deo, signante stupendis</l>
               <l n="l14">Articulis scripto nocturna pericula muro;</l>
               <l n="l15">Fatum erat accitis Babilonem perdere Medis.</l>
               <l n="l16">Illius siquidem fretus caligine noctis</l>
               <l n="l17">Cyrus, ab ingenti lymphas effundere stagno</l>
               <l n="l18">Perfossa tellure iubet, quo maximus amnis,</l>
               <l n="l19">Compita bisgeminis lambens Babylonia rivis</l>
               <l n="l20">Effluat Euphrates: magna hic vi lapsus aperto</l>
               <l n="l21">Ad cursum spatio, primae se margine ripae</l>
               <l n="l22">Exolvit fecitque viam qua promptus in urbem</l>
               <l n="l23">Posset Achaemenius miles, Medusque minori</l>
               <l n="l24">Conspirare vado, liquidi victo obice muri.</l>
               <l n="l25">Civibus ignaris tantum valuisse sagacis</l>
               <l n="l26">Consilium Cyri, mirum est : sed perdere Numen</l>
               <l n="l27">Quem statuit, parvo hoste perit: sternitque gigantes</l>
               <l n="l28">Collectis torrente petris turresque superbas</l>
               <l n="l29">Inflatae clangore tubae: sic flumine visa</l>
               <l n="l30">Tutior urbs ipso vidit se flumine victam.</l>
            </div>
            <div n="div36" type="poesis-caput">
               <head n="head">36.</head>
               <l n="l1"> Tunc Chaldaea ruit, Medo tunc hoste cruentis</l>
               <l n="l2">Cum rege et populo Babylon tumulata ruinis.</l>
               <l n="l3">Isacidum bissena fuit tunc nacta faventem</l>
               <l n="l4">Victorem captiva tribus: sic Numine stirpis</l>
               <l n="l5">Iesseae moderante vices, cui regia numquam</l>
               <l n="l6">Ascensura thronum quamvis fortuna perisset.</l>
               <l n="l7">At sincera aliquis de stirpe remanserat ortus</l>
               <l n="l8">Ex Davide nepos, quatuor post lustra decemque</l>
               <l n="l9">Quëis servos Chaldaea tulit, quem clara remisit</l>
               <l n="l10">In patriam Cyri pietas; mansitque vetustus, </l>
               <l n="l11">Inde propagatus regum de semine sanguis.</l>
               <l n="l12">Postea centenas ultra servata propago</l>
               <l n="l13">Vixit Olympiadas, donec novus adfuit aevi</l>
               <l n="l14">Alterius Splendor flueretque superstite regum</l>
               <l n="l15">Prole Ioachimo sobolis caelestis origo.</l>
               <l n="l16">Huic sponsam Sepphora dedit: levat altior istam</l>
               <l n="l17">Mons urbem clivumque premit qua parte Cisonis</l>
               <l n="l18">Funditur elapsus lympha Cenerethide torrens.</l>
               <l n="l19">Parte Zabuloniis aliâ Sepphora propinquat </l>
               <l n="l20">Alta iugis tollitque suas prope Nazareth aedes.</l>
               <l n="l21">Una ibi nympha placet, sed quam Levithica fudit</l>
               <l n="l22">Bethlemia de stirpe parens: cumque illa fuisset</l>
               <l n="l23">Iuncta Aronaeo mystae, felicibus Annam</l>
               <l n="l24">Enixa est thalamis, uteri portenta daturam.</l>
               <l n="l25">Aetatis modicae postquam superaverat annos</l>
               <l n="l26">Anna rudes, Anna innocuis non segnis amicam</l>
               <l n="l27">Virtutem praeferre genis, tenera otia parva</l>
               <l n="l28">Apta basis fuerat lustris surgentibus Annae.</l>
            </div>
            <div n="div37" type="poesis-caput">
               <head n="head">37.</head>
               <l n="l1"> Illa laboratae non deses in aequore telae</l>
               <l n="l2">Pingebat tenui phrygiata emblemata ferro,</l>
               <l n="l3">Non Cypridis fatuos ignes, nec Adonidis apros,</l>
               <l n="l4">Non cursus Atalanta tuos, nec inhospita saxi</l>
               <l n="l5">Antra Promethei, variis non Protea formis,</l>
               <l n="l6">Herculeosve dabat lino indignante labores;</l>
               <l n="l7">Messiae titulos, palmas, et robur amica</l>
               <l n="l8">Distinguebat acu, nec non speciosa puellae</l>
               <l n="l9">Ora dabat, matris Messiae imitantia formam.</l>
               <l n="l10">Et nescivit adhuc, pulchri cum duceret oris</l>
               <l n="l11">Lumina, quod natam tela formaret in illa.</l>
               <l n="l12">Huic tamen arrisit, pictae blandita puellae</l>
               <l n="l13">Et tenerae fronti labris innexa pependit.</l>
               <l n="l14">Hanc affata etiam quaerit non muta: “Venire</l>
               <l n="l15">Quid tardas electa parens? Tua lumina telae</l>
               <l n="l16">Si tantum praefixa trahunt rudibusque notata</l>
               <l n="l17">Effigies palmis, quantum tua vera placebunt</l>
               <l n="l18">Ora, ubi festivo terras dignaberis ortu?”</l>
               <l n="l19">Praesentemque velut, pictam Virgo Anna puellam</l>
               <l n="l20">Nominat et veluti sibi respondisset, eidem</l>
               <l n="l21">Respondet sensusque inopi dat verba figurae.</l>
               <l n="l22">Accidit ut blandas Annae soror unica voces</l>
               <l n="l23">Disceret Ismerie, peteretque: “Affaris amanter</l>
               <l n="l24">Quem sic, Anna soror, nullum qui verba loquentis</l>
               <l n="l25">Excipiat video.” Siluit tunc Anna, rubore</l>
               <l n="l26">Fassa animi inter nos depictae Virginis ignes.</l>
               <l n="l27">Quae tamen auditae quoque respondere sorori</l>
               <l n="l28">Morigera, “Ismerie soror”, inquit, “imago puellae</l>
               <l n="l29">Quam mea duxit acus, blandas a pectore voces</l>
               <l n="l30">Elicit. En istam: manibus gestare tenellum</l>
               <l n="l31">Cui puerum feci, Messiae fingo parentem.</l>
               <l n="l32">Oh quantum rapit ista meos sublimis amores</l>
               <l n="l33">Mater! Viventem o utinam, quam pingo, viderem!</l>
               <l n="l34">Et quam spectatam in lino nunc alloquor, illi</l>
               <l n="l35">Obsequerer natae, atque humilis venerarer, in imo</l>
               <l n="l36">Fortiter impressos cuius gero pectore vultus.”</l>
            </div>
            <div n="div38" type="poesis-caput">
               <head n="head">38.</head>
               <l n="l1"> Anna etiam legis veteres edocta figuras,</l>
               <l n="l2">Et Vatum arcanos monitus mirosque novandae</l>
               <l n="l3">In melius naturae habitus, quos proferet ortus</l>
               <l n="l4">Virgineo Princeps utero: culpaeque sciebat</l>
               <l n="l5">Interitum, quae sola reos subducit Olympo</l>
               <l n="l6">Terrigenas, quam proli excors legavit Adamus.</l>
               <l n="l7">Illa preces iterare frequens crebrosque litare</l>
               <l n="l8">Pectoris affectus; humilis purusque Tonantis</l>
               <l n="l9">Corde flagrabat amor, magnos abiturus in ignes.</l>
               <l n="l10">Anna puellarum commendatissima, qualem</l>
               <l n="l11">Non tulit illa aetas; talisque ea debuit esse,</l>
               <l n="l12">Postea facta parens tantam paritura puellam</l>
               <l n="l13">Cui similem nulla est aetas latura puellam.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Hac morum probitate nitens, matura marito,</l>
               <l n="l2">Iam tria completis quattuor septennia lustris</l>
               <l n="l3">Anna recensebat virgo; turbisque procorum</l>
               <l n="l4">Suspiratus Hymen, formam pro dote petebat</l>
               <l n="l5">Virtutemque animi rarumque a pectore censum.</l>
               <l n="l6">Foedera sed quamvis haec connubialia, gentis</l>
               <l n="l7">More suae, sperata Deum cultura iuberet</l>
               <l n="l8">Progenies, tamen illa sui candoris honorem,</l>
               <l n="l9">Et soboli et genti caluit praeferre parata,</l>
               <l n="l10">Grata Deo spretae nosset si munera taedae.</l>
               <l n="l11">At quia perpetua pro virginitate sequendum</l>
               <l n="l12">Defuit exemplum mulierque id nulla pudoris</l>
               <l n="l13">Attigerat culmen, putat hoc insvave Tonanti</l>
               <l n="l14">Obsequium quod nulla dedit: libravit utrumque</l>
               <l n="l15">Nympharum nuruumque decus; sed pectoris anceps</l>
               <l n="l16">Anna voluntatem matris submisit habenis.</l>
            </div>
            <div n="div40" type="poesis-caput">
               <head n="head">40.</head>
               <l n="l1"> Tecta paternorum coleret licet Anna penatum</l>
               <l n="l2">Assidua; at patrios non luserat aequa tribules</l>
               <l n="l3">Virtutis formaeque fides (nam grande latentis</l>
               <l n="l4">Est pretium formae: metuentis publica maius</l>
               <l n="l5">Virtutis decus est lustrataque compita clamant</l>
               <l n="l6">Virtutem non esse domi. Nam prodiga cerni</l>
               <l n="l7">Integra Virginitas non est, cui integra quamvis</l>
               <l n="l8">Sit caro, Virginei renuit tamen esse pudoris</l>
               <l n="l9">Integer affectus: prostans cupidumque videri</l>
               <l n="l10">Est venale bonum. Nubes Iovis armiger ales</l>
               <l n="l11">Incolit, at fatuae volitant per compita pennae.)</l>
               <l n="l12">Hoc gratus rumore pudor celebrataque passim</l>
               <l n="l13">Non passim spectata Annae, laudabile taedis</l>
               <l n="l14">Attulit auspicium probitas multisque placebat</l>
               <l n="l15">Anna, et Levitas, matri prodire fuisset</l>
               <l n="l16">Sicubi visa comes, cultu torquebat amantes.</l>
            </div>
            <div n="div41" type="poesis-caput">
               <head n="head">41.</head>
               <l n="l1"> At prudens genetrix voluit differre procorum</l>
               <l n="l2">Vota, quibus desiderium vehementius Annae</l>
               <l n="l3">Cresceret: et scirent, quod non sit prodiga tantae</l>
               <l n="l4">Virtutis mater, primo contenta rogatu.</l>
               <l n="l5">Augetur dilatus amor crescensque petitae</l>
               <l n="l6">Non timuit nymphae virtus ne perdat amorem.</l>
               <l n="l7">Id quoque subsidium tribuit dilata procantum</l>
               <l n="l8">Ambitio, quod protracti mora temporis, aequo</l>
               <l n="l9">Iudicio prosit, quo plenius ille probetur</l>
               <l n="l10">Ingenii morumque sapor, quo grata puellam</l>
               <l n="l11">Cognatosque trahat thalami ad suffragia sponsus.</l>
               <l n="l12">Tunc autem reliquos, morum stirpisque praeibat</l>
               <l n="l13">Laude Ioachimus, cuius non irrita demum</l>
               <l n="l14">Praevia taedarum docuerunt vota, quod aptum</l>
               <l n="l15">Connubii possit virtus reperire iugalem.</l>
            </div>
            <div n="div42" type="poesis-caput">
               <head n="head">42.</head>
               <l n="l1"> Mirum! quod tanta morum caligine mersa</l>
               <l n="l2">Cumque fuit veri ignaris iurata Latinis</l>
               <l n="l3">Saxicolis vilisque agitata cupidine lucri,</l>
               <l n="l4">Impietate Ducum vitiisque infamis Idume,</l>
               <l n="l5">Quiverit hunc thalami numerum componere virtus.</l>
            </div>
        </div>
        <div type="poesis-liber" met="hexameter" n="div3">
            <head n="head">IESSEIDOS LIBER <num n="num" value="3">III</num>
            </head>
            <div n="div1" type="poesis-caput">
               <head n="head">1.</head>
               <l n="l1"> Iam sancitus Hymen Annae fideique monebant</l>
               <l n="l2">Pacta maritales accendere pronuba taedas,</l>
               <l n="l3">Cum patriâ veniens electae limina Sponsae</l>
               <l n="l4">Urbe Ioachimus praesentia Virginis ora</l>
               <l n="l5">Spectaturus adit: sed mutuus ille duorum</l>
               <l n="l6">Aspectus iuvenum fuerat congressus amantum,</l>
               <l n="l7">Quorum ex adverso vultu, sibi quisque parabat</l>
               <l n="l8">Virtutis speculum et rectam probitatis amussim.</l>
            </div>
            <div n="div2" type="poesis-caput">
               <head n="head">2.</head>
               <l n="l1"> Consuetis utriusque tribus gentisque peractis</l>
               <l n="l2">Officiis (nam Sponsus erat de semine Iudae</l>
               <l n="l3">Davidisque haeres, Annam Levitica patris</l>
               <l n="l4">Sors genuit; Iudae generis fuit ista facultas</l>
               <l n="l5">Hanc ambire tribum: licet ex Davide profectam</l>
               <l n="l6">Ipsam etiam dicant Matris natalibus Annam)</l>
               <l n="l7">Ambarum tribuum faustis deducitur Anna</l>
               <l n="l8">Auspiciis, socerique nurus gratissima tecto</l>
               <l n="l9">Excipitur; dotisque suae si dona fuissent</l>
               <l n="l10">Regia, maior erat sponsae a virtute petita</l>
               <l n="l11">Gaza, Ioachimum quae sola invenit amantem.</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Istius thalami fructum expectabat uterque</l>
               <l n="l2">Sponsarum sanguis; magno maerore sed istam</l>
               <l n="l3">Spem lusit sterilis votorum ad pondera venter.</l>
               <l n="l4">Annorum siquidem bis deno in gloria cursu</l>
               <l n="l5">Grata maritalem thalamum traduxerat uxor,</l>
               <l n="l6">Opprobrio fecunda suo, prout illius aevi</l>
               <l n="l7">Credulitas gentisque fuit, sed postea talem</l>
               <l n="l8">Edidit ista nurus viditque piissima fructum,</l>
               <l n="l9">Ut fecunda viri quaevis huic credere mater</l>
               <l n="l10">Debeat et sancti laudem concedere ventris.</l>
               <l n="l11">Interea constans thalami tolerabat adulta</l>
               <l n="l12">Dedecus aerumna: placitis caelestibus omne</l>
               <l n="l13">Fassa decus parere, probrum legale ferebat</l>
               <l n="l14">Laeta. Nec indocilem formare hoc dogmate mentem,</l>
               <l n="l15">Forte paraturis sobolem suspenderat astris.</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Tergemina Hebraeae fuerant sollemnia legis</l>
               <l n="l2">Festa, Deo sacra, Solymae quibus omnis in aede</l>
               <l n="l3">Instaurare litaturus consueta quotannis</l>
               <l n="l4">Vota iubebatur populus. Donaria sacris</l>
               <l n="l5">Addebant aris, nec fas sine munere cuiquam</l>
               <l n="l6">Tunc Salomoniaco votis incumbere templo.</l>
               <l n="l7">Haec vero duplici fieri sollemnia causa</l>
               <l n="l8">Constituit Numen: tum quo sibi debita cultus</l>
               <l n="l9">Obsequia aequatis ferret gens consona votis,</l>
               <l n="l10">Tum voluit memorem, quantis hanc cladibus olim</l>
               <l n="l11">Solverit et quantis dives sibi reddita signis</l>
               <l n="l12">Patria libertasque fuit. Quo nomine mensis</l>
               <l n="l13">Septimus, arboreis formans tentoria ramis,</l>
               <l n="l14">Divinam referebat opem, cum stipite tectum</l>
               <l n="l15">Et foliis, olim loca per deserta vagantem,</l>
               <l n="l16">In laris et tecti terram Israëla tulisset.</l>
               <l n="l17">Est aliud vero festum quod pascha vocabant,</l>
               <l n="l18">Cum decima et quarta minui sua cornua sentit</l>
               <l n="l19">Luna die, postquam ne sit contractior atrâ</l>
               <l n="l20">Nocte dies, prohibet Phryxeo Delius auro.</l>
               <l n="l21">Tunc autem Pharii memorem Deus esse laboris</l>
               <l n="l22">Noluit immemorem, cum duro pressa Canopi</l>
               <l n="l23">Servilis Iudaea iugo, post terga relictâ</l>
               <l n="l24">Iside, Niliacum fugiens spoliavit Osirim.</l>
               <l n="l25">Septima festivis succedens hebdomas aris,</l>
               <l n="l26">Propitium legis tabulis memorabat amantis</l>
               <l n="l27">Numinis affectum, scripto cum marmore Mosen</l>
               <l n="l28">Instrueret flagrante Orebo, quando ruenti</l>
               <l n="l29">In scelus Isacidae morum praecepta tonarent,</l>
               <l n="l30">Prodigii pavidos caelo informante tribules.</l>
               <l n="l31">Thure Deum venerans sic ter festiva tenebat</l>
               <l n="l32">Iudaeam pietas: ter religiosa quotannis</l>
               <l n="l33">Numinis hoc cultu Solymam conspexit Idume.</l>
            </div>
            <div n="div5" type="poesis-caput">
               <head n="head">5.</head>
               <l n="l1"> Harum luce una cum se sollemnibus aris</l>
               <l n="l2">Sisteret et coram populi maiore corona,</l>
               <l n="l3">Dona Ioachimus sacro daret annua templo.</l>
               <l n="l4">Hunc Mysta accipiens, cum prolis honore carentem</l>
               <l n="l5">Agnovisset, ait: “Coniux, procul esto, profane!</l>
               <l n="l6">His discede aris! Credis te munera grato</l>
               <l n="l7">Ferre marite Deo, cum sic tua seminis illi</l>
               <l n="l8">Plectitur improbitas, a te qui forsan iniquam</l>
               <l n="l9">Se veneraturam non vult descendere prolem? </l>
               <l n="l10">Hinc volo discedat quivis sine honore maritus,</l>
               <l n="l11">Qui sine prole venit: iamque est tot prodita lustris</l>
               <l n="l12">Fama, quod improle serves cum coniuge lectum.</l>
               <l n="l13">Hinc patet adversum patitur tua taeda Tonantem</l>
               <l n="l14">Cuius ab improli nullus defluxerit haeres</l>
               <l n="l15">Connubio, qui ipsum cultor Iudaeus adoret.”</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Fortem animi sortita virum nisi acerba fuisset</l>
               <l n="l2">Lingua, graves poterat probri sentire querelas;</l>
               <l n="l3">Sed nitidae mentis robur convellere duri</l>
               <l n="l4">Levitae nequiit ruditas: abit inde serena</l>
               <l n="l5">Fronte Ioachimus. Rigidae tormenta repulsae</l>
               <l n="l6">Numinis excusat placito, vultusque ruborem</l>
               <l n="l7">Ingenuo candore premit, dentisque protervi</l>
               <l n="l8">Dura nimis tacitâ tolerat convitia linguâ.</l>
               <l n="l9">Et veluti rostro cum formidata rapaci</l>
               <l n="l10">Mansuetas avido volucris petit ungue columbas,</l>
               <l n="l11">Idalius visis tacitus praedonibus ales</l>
               <l n="l12">Evolat et saevum fugiens ulciscitur hostem -</l>
               <l n="l13">Sic Ioachimus laesi discrimen honoris</l>
               <l n="l14">Non iacit in mystam, sed se meliore tuetur</l>
               <l n="l15">Praesidio, cuius radiis caelestibus aptum</l>
               <l n="l16">Pectus ad aeternam casus componit amussim.</l>
               <l n="l17">Aegeum veluti spumat cum fluctibus aequor,</l>
               <l n="l18">Ut stabilis tumidas suscepit arena procellas,</l>
               <l n="l19">Dissipat albentem spumam - sic saucia curis</l>
               <l n="l20">Mens, ubi divini placiti sua pondera fidum</l>
               <l n="l21">Proicit ad litus, pelagi velut ira, quietam</l>
               <l n="l22">Pectoris humani motus sortitur arenam.</l>
               <l n="l23">Spectantur variis animi maeroribus angi</l>
               <l n="l24">Connivente Deo, cuius sapientia taetras,</l>
               <l n="l25">Saepe secuturi ciet ad suffragia nubes</l>
               <l n="l26">Luminis; innocuum feriunt cum verbera pectus</l>
               <l n="l27">Augurium splendoris agunt: sors tristis inertes</l>
               <l n="l28">Sternit: ubi duros fortuna reciprocat ictus,</l>
               <l n="l29">Splendidius reddit fortunae malleus aurum.</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Non procul a Solymis locus est, ubi plurima collis</l>
               <l n="l2">Ubertas, herbaeque ferax et pascua tellus</l>
               <l n="l3">Eminet. Hac iunctos fecundis matribus agnos</l>
               <l n="l4">Parte Ioachimus, pecorisque fugacius agmen</l>
               <l n="l5">Pastorum sub virga habuit, quos saepius ipse,</l>
               <l n="l6">Cum Solymaea pius visebat limina, suevit</l>
               <l n="l7">Explorare redux, natosque agnoscere fetus.</l>
               <l n="l8">Illotas voces, irati opprobria Mystae</l>
               <l n="l9">His etiam pressurus agris ad amoena gregalis</l>
               <l n="l10">Pascua contendit pecoris caulasque revisit.</l>
               <l n="l11">Hic ubi rorantes nato iam sole per herbas</l>
               <l n="l12">Spargitur innocuum pecus et crescente pusillam</l>
               <l n="l13">Pascit flore gulam, montis qua parte reducta</l>
               <l n="l14">A grege seiungi poterat, consueta litabat</l>
               <l n="l15">Vota Deo, placida Numen sic voce precatus:</l>
               <l n="l16">“Summe Pater, cui una polo, diffusaque terris</l>
               <l n="l17">Est pietas, expersque tui per cuncta meantis</l>
               <l n="l18">Consilii nulla est tellus, nec egena resistit</l>
               <l n="l19">Imperiis natura tuis! Scis, optime patrum,</l>
               <l n="l20">Quae probri me fama premit: complura peregi</l>
               <l n="l21">Connubii iam lustra, meo nec sanguine proles</l>
               <l n="l22">Vivit, adorandum te laudatura Parentem</l>
               <l n="l23">Me patre posteritas: si te mea criminis urit</l>
               <l n="l24">Improbitas, Pater indulge, sobolemque tuorum</l>
               <l n="l25">Laudatricem operum de me placatus adopta.</l>
               <l n="l26">Ast ego, si qua meis accedet gratia votis,</l>
               <l n="l27">Servitura tuo thalami dabo pignora templo.”</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Vix ea fatus erat, stantem prope cernit ephebum,</l>
               <l n="l2">Ignotâ iuvenem forma, maiore micantem</l>
               <l n="l3">Lumine naturae quam sit lux alta diei;</l>
               <l n="l4">Hospitis ignoti visu, radioque pavescens</l>
               <l n="l5">Obstupuit supplex, sed quem mox ille serena</l>
               <l n="l6">Fronte salutatum tali sermone praeivit:</l>
               <l n="l7">“Ioachime, polo missus tibi nuntius adsum:</l>
               <l n="l8">Audivit tua vota Deus, conspexit egenis</l>
               <l n="l9">Te largam praebere stipem, sterilisque recepit</l>
               <l n="l10">Et castigatae carnis ieiunia, novit</l>
               <l n="l11">Legalis tolerata probri tormenta, tuasque</l>
               <l n="l12">Suscepit lacrymas; qua re de coniuge gratam</l>
               <l n="l13">Accipies sobolem, qualem sed nulla tulere </l>
               <l n="l14">Saecula, nulla ferent: Hebraeae maximus illa </l>
               <l n="l15">Stirpis honos, ingens populorum gloria, terrae</l>
               <l n="l16">Prodigium, cuius nomen tibi pando – Maria est.</l>
               <l n="l17">Haec tibi divinum Iessea e stirpe nepotem,</l>
               <l n="l18">Promissumque dabit germen, Iudaeque Leonem.</l>
               <l n="l19">Ille Giganteo Lethaeos robore postes</l>
               <l n="l20">Destruet et veterum complebit vota parentum.</l>
               <l n="l21">Utque scias vera me tibi praedicere, perge,</l>
               <l n="l22">Et Solymam festinus abi, dabit obvia coniux </l>
               <l n="l23">Se tibi: templum ambo sacrosque intrate penates.”</l>
               <l n="l24">Haec ut fatus erat, penna se praepete librat</l>
               <l n="l25">Aliger et summis volitans se nubibus abdit.</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Audiit attonitus iuvenem sic ore loquentem</l>
               <l n="l2">Ioachimus, et aetherei cessante nitoris</l>
               <l n="l3">Intuitu prostratus humi, gratusque Tonantis</l>
               <l n="l4">Expendit promissa. Fidem caelestibus ultro</l>
               <l n="l5">Observat monitis, proprios non amplius ille,</l>
               <l n="l6">Non uteri steriles accusat coniugis annos. </l>
               <l n="l7">Mox repetit Solymam, constans parere monenti</l>
               <l n="l8">Aligero: pecorum caulis, ovibusque relictis</l>
               <l n="l9">Festinat tacitumque premit sua gaudia pectus.</l>
               <l n="l10">Urbis ut ad celebrem, quae dicitur aurea, portam</l>
               <l n="l11">Accessit, videt aversa de Nazareth Annam</l>
               <l n="l12">Festinare via: solito cui laetior oris</l>
               <l n="l13">Occurrens coniux, post mutua lumina pandit</l>
               <l n="l14">Adventusque sui causam, monitusque revelat</l>
               <l n="l15">Aethereos. Cui illa pari se Praepete doctam</l>
               <l n="l16">Asserit, improles thalamos ad vota vocari.</l>
               <l n="l17">Una intrant urbem, sacrisque penatibus agnos</l>
               <l n="l18">Bisgeminos, melior quos nutriit herba, litandos</l>
               <l n="l19">Inducunt, medio quos de grege providus arae</l>
               <l n="l20">Vir tulit; et coniux instructam panibus Anna</l>
               <l n="l21">Librabat sportam - quae proximiore pararet</l>
               <l n="l22">Nocte, litaturis duo mollia liba ministris.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Expletis templo votis, descendit uterque</l>
               <l n="l2">Propria, quae Solymis stabant, ad limina coniux,</l>
               <l n="l3">Tanta ubi sincerae pietati dedita virtus</l>
               <l n="l4">Coniugii fructu, sibi non post multa dierum</l>
               <l n="l5">Intervalla dato, probrum legale redemit.</l>
               <l n="l6">Octavo gravis affulsit cum sole December,</l>
               <l n="l7">Acceptam sensit sobolem vitalibus Anna</l>
               <l n="l8">Indiciis: concepta suo mox vivere proles</l>
               <l n="l9">Observata utero, subitoque animata pusilli</l>
               <l n="l10">Corporis integritas, matrum responsa fatigat:</l>
               <l n="l11">Nonne quaterdeni radiant post semina soles</l>
               <l n="l12">Donec vitalem mas disponatur ad auram?</l>
               <l n="l13">Nonne octodenas, ea sit si femina, noctes </l>
               <l n="l14">Postulat ante animam? Praesens et quomodo fetus</l>
               <l n="l15">Concipitur, seseque movet, solitumque repellit</l>
               <l n="l16">Vivendi initium, consuetaque tempora damnat?</l>
               <l n="l17">Quis novus hic naturae ordo, quae seminis huius</l>
               <l n="l18">Fata, quis istius vitalem germinis horam</l>
               <l n="l19">Accelerantis honor? Sed quae portenta vetustae</l>
               <l n="l20">Nescivere nurus, tanti quondam abdita partus</l>
               <l n="l21">Gloria, venturo patuit felicius aevo.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Haec Annae suscepta utero, tot debita votis</l>
               <l n="l2">Filia, naturae solitas infringere leges</l>
               <l n="l3">Digna fuit: prolem hanc sterilis quam taeda parentum</l>
               <l n="l4">Progenuit, divina suum quoque Gratia dixit</l>
               <l n="l5">Prodigium: venterque Annae speciosa reperta est,</l>
               <l n="l6">Hoc opus excelsum fabricantis Numinis aula.</l>
               <l n="l7">Huic vitam infudit posito mox semine, magnae</l>
               <l n="l8">Aptavitque animae corpus tantumque decorem</l>
               <l n="l9">Artubus impressit, cuperet quo caelica quaevis</l>
               <l n="l10">Corpore mens, positis iungi feliciter alis.</l>
               <l n="l11">Nec formosa magis mentes sibi membra laborant</l>
               <l n="l12">Aethereae, cum missa Deo descendit ad ima</l>
               <l n="l13">Membrorum natura expers oculisque videri</l>
               <l n="l14">Terrigenum praesens cupit his non impare forma.</l>
               <l n="l15">Ista caducarum soboles lectissima rerum -</l>
               <l n="l16">Non caelum solisque faces nec nocte micantes</l>
               <l n="l17">Excipio flammas, quodcumque vel axe supremo</l>
               <l n="l18">Nobilius lucet stans coram Numine flamen.</l>
               <l n="l19">Unicus hac maior Deus est: cui Numine summo</l>
               <l n="l20">Est natura minor; conceptae culmine prolis</l>
               <l n="l21">Est minor et sterilis fetu demissior Annae</l>
               <l n="l22">Tota cui famulas subicit natura secures.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Illi anima et ratio simul est, artusque pusilli</l>
               <l n="l2">Mentis mole vigent; neque corporis incrementum</l>
               <l n="l3">Expectat, mox apta suum cognoscere Numen,</l>
               <l n="l4">Eructans plenis divina incendia fibris.</l>
               <l n="l5">Istius excelsae sobolis primo auspice vitae </l>
               <l n="l6">Momento, tenerae multo sublimior aestus</l>
               <l n="l7">Mentis erat quam plena suo si assurgeret igne</l>
               <l n="l8">Quaeque animi virtus, almum fervore vel illo</l>
               <l n="l9">Desuper inmisso, flagrans complexa Tonantem.</l>
               <l n="l10">Civibus aethereis minor est concessus amoris</l>
               <l n="l11">Impetus, aeternum quamvis praesente caloris</l>
               <l n="l12">Ore bibant fontem: nec habent quëis viribus altae</l>
               <l n="l13">Maiora Empyrei laxent incendia mentes,</l>
               <l n="l14">Aeterni saturae quamvis dulcore fluenti.</l>
               <l n="l15">Nec mirum, concepta suo si Numine Virgo</l>
               <l n="l16">Aestuet et primae flagret sic lucis amore;</l>
               <l n="l17">Hac siquidem necdum genita tanto impete cordis</l>
               <l n="l18">Arsit amans Numen, reliquas quae sola creati</l>
               <l n="l19">Orbis divinas vicit vehementia flammas.</l>
               <l n="l20">Gnatae huius, superumque humili cervice colendus</l>
               <l n="l21">Promicuit splendor: caeli huic terraeque coronam</l>
               <l n="l22">Imposuit Numen; tanti cui culmen honoris</l>
               <l n="l23">Non impar sancivit amor pietasque Tonantis.</l>
               <l n="l24">Conscia tantarum Charitum iam noverat infans</l>
               <l n="l25">Concepta ingentes caeli per pectora fusas</l>
               <l n="l26">Divitias. Novit mentem faciente beatam</l>
               <l n="l27">Ex vultu proprio Numen: quis tale relinquat</l>
               <l n="l28">Spectatum sine amore bonum, similesque referre </l>
               <l n="l29">Negligat, aspectae pro lucis imagine flammas? </l>
            </div>
            <div n="div13" type="poesis-caput">
               <head n="head">13.</head>
               <l n="l1"> Quod caeli hanc regalis apex spectrumque deceret,</l>
               <l n="l2">Inde venit (iam pando tui Regina nitorem</l>
               <l n="l3">Conceptûs Virgo) – primae cum vulnere culpae</l>
               <l n="l4">Saucia mortiferum penetraret pectora virus,</l>
               <l n="l5">Atque hominum genus omne gulae sentire paternae</l>
               <l n="l6">Debuit infaustam Nemesim – quod sola ruinae</l>
               <l n="l7">Istius immunis staret fortuna puellae,</l>
               <l n="l8">Quam sterilis matrona tulit: communia Virgo</l>
               <l n="l9">Sola venenatae nescivit toxica plantae.</l>
               <l n="l10">Illa reis pomi morsu procul, illa nocentis</l>
               <l n="l11">Flagitio Adami non improba, maior acerbae</l>
               <l n="l12">Exitio noxae, semper sine labe, minacem </l>
               <l n="l13">Exterret Nemesim, tectis quae veste flagellis</l>
               <l n="l14">Vitat adoratum Mariani verticis aurum. </l>
            </div>
            <div n="div14" type="poesis-caput">
               <head n="head">14.</head>
               <l n="l1"> Sed quo iure reae matris non corruit insons</l>
               <l n="l2">Filia, quam nocui semen formavit Adami,</l>
               <l n="l3">Terrigenûm transfusa lues si manat ab illo</l>
               <l n="l4">Semine, decepti quod polluit esca parentis?</l>
               <l n="l5">Nunc mea Castalio respergite labra fluento</l>
               <l n="l6">Pierides, votisque altas obstringite lauros,</l>
               <l n="l7">Ut sceleris memorare queam memorare paterni</l>
               <l n="l8">Naufragium: tum qua tabula Virgo una profundam,</l>
               <l n="l9">Torrentis non rapta vado superavit abyssum.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Omnipotens nostri generis sine semine natum</l>
               <l n="l2">Constituit Caput Adamum, cui libera mentis</l>
               <l n="l3">Arbitria unius legis constrinxit habenis:</l>
               <l n="l4">Arbor erat, vetito voluit quam crescere pomo.</l>
               <l n="l5">At servata minus positae mitissima legis</l>
               <l n="l6">Imperia, aeternae sanxit multiplice poenae</l>
               <l n="l7">Ulcisci aerumna, soli ut neque tale noceret </l>
               <l n="l8">Flagitium authori, cuius Caput ille fuisset.</l>
               <l n="l9">Edita progenies paribus quoque subdita damnis</l>
               <l n="l10">Esset: et illicita quae profluxisset ab esca,</l>
               <l n="l11">Cunctorum aeterno premeretur culpa dolore.</l>
               <l n="l12">Sed deliquit Adam, cunctosque involvit eodem</l>
               <l n="l13">Naufragio, poenaque simul. Stetit una paterni</l>
               <l n="l14">Expers flagitii Virgo; nam crimine lapsus</l>
               <l n="l15">Non fuit Adamus Mariae Caput: inde paterno</l>
               <l n="l16">Non fuit in pacto: caeli, terraeque potestas</l>
               <l n="l17">Huic Dominae concessa vetat pro plebe notatis</l>
               <l n="l18">Legibus involvi, decuitque his esse solutam</l>
               <l n="l19">Reginam Adami, libertatisque parentem.</l>
               <l n="l20">Qui dubius facti est, credetne egisse Tonantem </l>
               <l n="l21">Cum sobolis genetrice suae, quod regia nati</l>
               <l n="l22">Terreni, minus esse decens pro matre putaret</l>
               <l n="l23">Conditio? Matris siquidem sic huius honorem</l>
               <l n="l24">Procurat Deus, ut terreni principis ardor,</l>
               <l n="l25">Frigidus, augustae pro matris honore, sit imber.</l>
               <l n="l26">Lex fuit Arsacidum, solium sublime prementis</l>
               <l n="l27">Regis Achaemenii cunctis subeuntibus aulam</l>
               <l n="l28">Discrimen fatale foret; quâ regia solvi</l>
               <l n="l29">Regalem nuptam voluere oracula poenâ.</l>
               <l n="l30">Omnibus haec stat lex, sed non tibi regia coniux;</l>
               <l n="l31">Una super cunctos es tu, non de omnibus una.</l>
               <l n="l32">Hoc tuba Tarsensis sensu sonat aurea Pauli:</l>
               <l n="l33">“Peccarunt in Adamo omnes”, sed tolle Mariam;</l>
               <l n="l34">Una super cunctos est haec, non de omnibus una.</l>
               <l n="l35">Illa quidem nocui de semine fluxit Adami</l>
               <l n="l36">Virgo; quid hoc refert, si non sit subdita Adami?</l>
               <l n="l37">Illius est soboles, verum est; Caput ille Mariae</l>
               <l n="l38">Non tamen est. Labem ad generis concurrit utrumque</l>
               <l n="l39">Et caput, et semen: sed quem est sortita parentem,</l>
               <l n="l40">Non est nacta Caput: primum natura poposcit</l>
               <l n="l41">Gratia concessit. Voluit natura secundum,</l>
               <l n="l42">Gratia dissensit; vetuitque haec esset Adami</l>
               <l n="l43">Subdita, Adameae fieret ne subdita culpae.</l>
               <l n="l44">Hinc pater ipse nocens, naturae in culmine summus</l>
               <l n="l45">Virginis istius, maius se culmen adorat.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Interea faciles uteri decurrere lunas</l>
               <l n="l2">Anna videt, poscitque diem, mirabilis ista</l>
               <l n="l3">Qua soboles visura diem matrisque veniret</l>
               <l n="l4">Pensatura gravi laudis cum faenore probrum.</l>
               <l n="l5">Anna tamen, steriles tumidus dum vinceret annos</l>
               <l n="l6">Venter, adhuc clausos intra sua viscera gemmae</l>
               <l n="l7">Caelestis radios praeclaraque lumina natae</l>
               <l n="l8">Sensit et afflatum maiori Numine pectus.</l>
               <l n="l9">Nescio quod fecundi uteri cum laude, venustae</l>
               <l n="l10">Accessit fronti<note place="foot" n="note">335 fronti : reronti</note>
            decus: et quod ventre gerebat</l>
               <l n="l11">Lumen, in externum prodibat amabile vultum</l>
               <l n="l12">Effusis radiis - veluti si nube serena </l>
               <l n="l13">Abditus augustos transfundat Delius ignes.</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Anna moras uteri longasque in pondere lunas</l>
               <l n="l2">Solatura novem cultu Solymaea frequenti</l>
               <l n="l3">Templa petit ventrisque acceptum a Numine germen</l>
               <l n="l4">Grata Deo defert prolisque reponit honorem.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Accidit ut, festas cum lex indiceret aras</l>
               <l n="l2">Et Salomoniacum peteret cum coniuge templum</l>
               <l n="l3">Anna, sacerdotum summus, cui aurea sacri</l>
               <l n="l4">Limina depositi (Legis fuit Arca) patebant,</l>
               <l n="l5">Ingrediens penetrale imum spectaret in Arca</l>
               <l n="l6">Bisgeminum exultare Cherub, passisque moveri</l>
               <l n="l7">Laetitiae pleno vultu prope cerneret alis.</l>
               <l n="l8">Non visum populo ostentum, cui luminis illa </l>
               <l n="l9">Maiestas vetita est, sed Mysta authore relatum</l>
               <l n="l10">Prodigium, populi mirùm praesagia tentat.</l>
               <l n="l11">Omnibus hic unus sensus fuit aureus Arcae</l>
               <l n="l12">Bisgeminus quod fausta Ales mysteria pandat;</l>
               <l n="l13">Quod laeti Aligerûm vultusque ostensaque pennis</l>
               <l n="l14">Gaudia non dubio cogunt expromere signo.</l>
               <l n="l15">Quid tamen illud erat quod vis praesaga duorum</l>
               <l n="l16">Panderet Aligerûm, varium fuit ominis huius</l>
               <l n="l17">Iudicium: dixere alii quod pressa Latino</l>
               <l n="l18">Imperio Iudaea, sui sublime rediret</l>
               <l n="l19">Ad regni solium, pulsoque ultra aequora Varo,</l>
               <l n="l20">Isacidûm laetis fortuna resurgeret alis.</l>
               <l n="l21">Iam prope tempus adest, aiunt, cum Martia Iudam</l>
               <l n="l22">Gens patrium Tyberim clypeis bibitura relinquet</l>
               <l n="l23">Non plus Oenotriis poterit Iovis Ales ab oris</l>
               <l n="l24">Victor Idumaeis nidos componere palmis:</l>
               <l n="l25">Nec Solymae, Ausoniis praestrictas fascibus ultra</l>
               <l n="l26">Exolvet Latias volucris Romana secures.</l>
               <l n="l27">Haec arcana fuit multorum fabula, sed vox</l>
               <l n="l28">Publica nulla fuit. Metuens nam dura Quiritum</l>
               <l n="l29">Imperia, occultus fidas iaciebat in aures</l>
               <l n="l30">Author, in os vocis prohibens migrare periclum</l>
               <l n="l31">Promissum non longe alii distare docebant</l>
               <l n="l32">Messiam, pennis hilaris quod praebuit Ales</l>
               <l n="l33">Indicium, spondensque eadem solacia vultus.</l>
               <l n="l34">Et Simeon Solymae Mystes aetate colendus</l>
               <l n="l35">Occidua, cui certa suis accesserat annis</l>
               <l n="l36">Caelo nixa fides, non se prius aurea seris</l>
               <l n="l37">Lumina clausurum fatis quam surgat avito</l>
               <l n="l38">Sanguine Iessigenûm promissi principis alma,</l>
               <l n="l39">Virgo etiam in partu, Israëlis gloria mater.</l>
               <l n="l40">Credidit hanc primis radiis assurgere lucem,</l>
               <l n="l41">Festivo testante Cherub, seseque supremum</l>
               <l n="l42">Praeparat ad carmen, spectandae encomia natae;</l>
               <l n="l43">Illius ad vultum extremos dum spiret amores,</l>
               <l n="l44">Expiret Solymaeus olor: cui postea nati</l>
               <l n="l45">Virginis eiusdem tamen, obnitente senecta,</l>
               <l n="l46">Accessit caelo hausta fides, meritumque videndi.</l>
               <l n="l47">Mystarum e numero fuerat qui diceret alter;</l>
               <l n="l48">Unius ingressi fanum, festivius Arcam</l>
               <l n="l49">Applausisse viri merito, notumque beatis</l>
               <l n="l50">Aligeris animi decus, hoc celebrasse strepentis</l>
               <l n="l51">Prodigio poenae. Fuerat sed certius Annae</l>
               <l n="l52">Iudicium, fulgentem auro quae credidit arcam</l>
               <l n="l53">Exultare sui penetrantis in abdita templi</l>
               <l n="l54">Maiestate uteri et clausae splendore puellae.</l>
               <l n="l55">“Haec mea Nata”, inquit, “quondam paritura potentem</l>
               <l n="l56">Signatum lege Heroem, duo saxea Legis</l>
               <l n="l57">Religioso Arcae monimenta recondita ligno,</l>
               <l n="l58">Exultare dedit: quôque ipsa sacerrima Mosis</l>
               <l n="l59">Lex gravida est Verbo, soboles mea fiet eadem</l>
               <l n="l60">Prole gravis, partuque suo dabit illa solutum</l>
               <l n="l61">Mosis onus, colloque Deum leviore vereri.</l>
               <l n="l62">Quin etiam lex ipsa suum cervice laborem</l>
               <l n="l63">Cum roget auferri, concepta puerpera legi</l>
               <l n="l64">Proxima, notificans divini gaudia partus</l>
               <l n="l65">Exhilarat fetam tabulis legalibus Arcam.</l>
               <l n="l66">Vitae expers, Vitae indicium si lignea motu</l>
               <l n="l67">Arca dedit, viva petiisse videtur ab Arca</l>
               <l n="l68">Quam gero, vitales animos: vel mortua vivae</l>
               <l n="l69">Cedere non deses praesenti Numinis Arcae,</l>
               <l n="l70">Venturos hilari motu praesagit honores.”</l>
               <l n="l71">His animi gavisa silens affectibus Anna</l>
               <l n="l72">Laeta suum genetrix uteri tunc pondus adorat.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> O felix mater cuius de ventre serenos</l>
               <l n="l2">Aurorae divinae ignes spectare superba</l>
               <l n="l3">Saeclorum ambitio votis flagrantibus optat!</l>
               <l n="l4">Ingentem caeli gazis, opibusque puellam</l>
               <l n="l5">Ventre tenes, legis quam prodigiosa salutat</l>
               <l n="l6">Arca - illam maius mirabiliusque futuram</l>
               <l n="l7">Prodigium. Nec passa suis immota teneri</l>
               <l n="l8">Cum vitae tabulis, sed nil vitale daturis,</l>
               <l n="l9">Ad vitae lumen, speculum virtutis et aequi,</l>
               <l n="l10">Ad morum normam, vitalem legis avitae</l>
               <l n="l11">Effigiem, ruitura volat templi Arca Mariam.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Nunc impune tuas posses confringere, Moses,</l>
               <l n="l2">Hac montis radice petras, ubi cedere gaudet</l>
               <l n="l3">Numinis inscriptum digito populisque verendum</l>
               <l n="l4">Matris ad augustae priscum fastigia marmor.</l>
               <l n="l5">Haec Iessea etenim proles vix fixerat Annae</l>
               <l n="l6">Materno radicem utero, sublimior altum</l>
               <l n="l7">Orebi, Charitum superavit vertice culmen;</l>
               <l n="l8">Ut subito veteres, alias molita, rogaret</l>
               <l n="l9">Confringi tabulas radix, quae immitia Iudae</l>
               <l n="l10">Conteret et molli tenuabit pulvere saxa.</l>
               <l n="l11">Ostenditque suas Maria praesente ruinas</l>
               <l n="l12">Isacidum vetus Arca; sui dum limine fati,</l>
               <l n="l13">Ceu abitura fugae cupidis se commovet alis,</l>
               <l n="l14">More nigrae moriens, ubi sol apparuit, umbrae.</l>
               <l n="l15">Haec erat augustus coluit quam saltibus olim</l>
               <l n="l16">Iessides: proprio venturae ex semine Princeps</l>
               <l n="l17">Providus exultim applausit, cum regia victus</l>
               <l n="l18">Et pietas damnata probrum scurrile tulisset.</l>
               <l n="l19">A Iesside Typum Mariae venerante recepit</l>
               <l n="l20">Virginis auspicium pietas; Michole furorem</l>
               <l n="l21">Impietas ridente trahit: sic regia Iudae</l>
               <l n="l22">Taeda, pias, Stygiasque faces accendit, et unus</l>
               <l n="l23">Davidis thalamus caluit tam dispare flamma,</l>
               <l n="l24">Hebraei Iessea throni cum Gloria David</l>
               <l n="l25">Sublimes arcae saltu describit honores:</l>
               <l n="l26">Postremi vatis post septem saecula terram </l>
               <l n="l27">Pressuri laetos signavit regia saltus</l>
               <l n="l28">Exempli pietas. Quos verae Numinis Arcae</l>
               <l n="l29">Praesens sed necdum genitus, semestre parentis</l>
               <l n="l30">Pondus Elisides hilaris renovasse feretur.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Delia iam nonis nova cornua laverat undis,</l>
               <l n="l2">Feto Anna gaudente utero. Jam frugibus aestas</l>
               <l n="l3">Transierat fecunda suis pomisque saporem</l>
               <l n="l4">Non sterilis dabat Autumnus, cum septimus astri</l>
               <l n="l5">Principis octavo mensis procederet ortu.</l>
               <l n="l6">Tunc tibi nascentis sterili de coniuge prolis </l>
               <l n="l7">Aspexit Iudaea iubar: lux ista Mariam</l>
               <l n="l8">Edidit ignoransque novae sine more micantis</l>
               <l n="l9">Aurorae ut radiis fulsit Galilaeus horizon;</l>
               <l n="l10">Attonitus non sueto huius fulgore Diei</l>
               <l n="l11">Haeret et ignotae flammas examinat aethrae.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Pullatos iam noctis equos mutare serena</l>
               <l n="l2">Luce videbatur soli vicinus Eoo</l>
               <l n="l3">Phosphorus, ante suos quam spargere Delius ignes</l>
               <l n="l4">Inciperet, cum Virgo, Annae lectissima proles,</l>
               <l n="l5">In mundum roseos vultus, imitata rubentem</l>
               <l n="l6">Phosphoron, aeterni lampas praenuntia solis</l>
               <l n="l7">Ut surgens Aurora tulit terrisque superba</l>
               <l n="l8">Non defecturae dederat praesagia lucis.</l>
               <l n="l9">Natus ubi sol orta videt divinaque spectat</l>
               <l n="l10">Lumina, splendorem quem non produxerat ipse</l>
               <l n="l11">Illuxisse stupet sociasque interrogat horas</l>
               <l n="l12">Quae lucis genitura novae, quis nascitur orbi</l>
               <l n="l13">Se non patre nitor? Cui respondêre volucres,</l>
               <l n="l14">Temporis assiduae spatium numerare ministrae;</l>
               <l n="l15">Quod melior splendere suis non subditus horis</l>
               <l n="l16">Delius, ima orbis regione serena daturus</l>
               <l n="l17">Ora palam, tristi mundo praemiserit istam</l>
               <l n="l18">Augustam Aurorae subeuntem munera flammam.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Sed refert memorare diem quo prodiga dotes</l>
               <l n="l2">Effudit natura suas et caelica plenis</l>
               <l n="l3">Coeperunt mundo manare charismata rivis</l>
               <l n="l4">In caeli terraeque decus: Mariamque repostis</l>
               <l n="l5">Astra laborarunt Charitum perfundere nimbis.</l>
               <l n="l6">Septima terrigenûm sacrae donata quieti</l>
               <l n="l7">Lux utero egressam vidit festiva puellam,</l>
               <l n="l8">Nascentisque diem iucundum deses agebat</l>
               <l n="l9">Iuda; sed una suo sollers intenta labori</l>
               <l n="l10">Hunc operabatur natura et gratia partum.</l>
               <l n="l11">Et quasi tunc solitas naturâ fundere lymphas</l>
               <l n="l12">Oblitâ, ut vacuum sibi non foret omnibus undis</l>
               <l n="l13">Prospicere, ad tanti fetus operosa calenti</l>
               <l n="l14">Obsequia; occultum fluxus authoris egentem</l>
               <l n="l15">Vox laticem Libani non erupisse ferebat.</l>
               <l n="l16">Illa eademque die siquidem manare negavit</l>
               <l n="l17">(Non incerta fides) lymphae libanitidis humor,</l>
               <l n="l18">Qui campos hortosque rigat - fons inde vocatus</l>
               <l n="l19">Hortorum: a Libano triplici fluit utilis amne;</l>
               <l n="l20">Quorum uno (Assyrios reliquis lavat eminus agros)</l>
               <l n="l21">Laeta Zabulonis tellus, quam Nazareth alto</l>
               <l n="l22">Ornat amoena iugo, recreat sua iugera rivo.</l>
               <l n="l23">Orta fuit quo Virgo die fons iugibus iste</l>
               <l n="l24">Non visis defecit aquis et currere dulces,</l>
               <l n="l25">Obstructos veluti, non sensit ripa liquores.</l>
               <l n="l26">More suo properans siccum pecus ibat ad amnem</l>
               <l n="l27">Et solitas quaerebat aquas: venere iuvenci,</l>
               <l n="l28">Intonsi venere greges armentaque duram</l>
               <l n="l29">Depositura sitim: arenti pecus haesit in alveo</l>
               <l n="l30">Humorisque inopes sitiens lambebat arenas.</l>
               <l n="l31">Delusos maerere greges, errare iuvencos</l>
               <l n="l32">Et gemere absentes longis mugitibus undas,</l>
               <l n="l33">Anxius in vacuae pastor stans margine ripae</l>
               <l n="l34">Suspirat, pecorisque siti se deside torquet.</l>
               <l n="l35">Lux ea nocturno sed ubi praeclara fuisset</l>
               <l n="l36">Coepta tegi peplo; iamque Hesperus ore sereno</l>
               <l n="l37">Per sua dispositas praecederet agmina stellas.</l>
               <l n="l38">Sabbaticus solito torrens ruit integer amne,</l>
               <l n="l39">Altus ut ante vado; similique obstantia lympha</l>
               <l n="l40">Saxa rotante fremit, ripas aequore superbus.</l>
               <l n="l41">Illa eadem vero, fuerat quae Virginis ortae,</l>
               <l n="l42">Prodigii quoque prima fuit lux: septima semper</l>
               <l n="l43">Inde dies vacui retulit miracula rivi:</l>
               <l n="l44">Hoc etenim fluvii cursu natura retento</l>
               <l n="l45">Virginei voluit memorem natalis Idumen.</l>
               <l n="l46">Integroque stetit ferme sua sabbata servans</l>
               <l n="l47">Portentum saeclo, donec missa ignibus Urbe</l>
               <l n="l48">Et templo, fractisque aris domitaque Sione </l>
               <l n="l49">Sterneret infidos ultor Romanus Apellas.</l>
               <l n="l50">Vulgatus rumore idem sit Caesare dignus</l>
               <l n="l51">Spectatore latex; aequo ne teste careret</l>
               <l n="l52">Prodigium fontisque fides, quem laurea captae</l>
               <l n="l53">Ornabat Solymae, Victor Titus ivit ad amnem:</l>
               <l n="l54">Et quasi sabbaticae iam testis idoneus undae</l>
               <l n="l55">Sufficeret, nulla sese plus luce negare</l>
               <l n="l56">Visus erat misitque suas in sabbata lymphas.</l>
               <l n="l57">Sed licet is natae supremae matris honori</l>
               <l n="l58">Compressus torrens hac compede solverit undas;</l>
               <l n="l59">At meliore dein voluit sua sabbata Virgo</l>
               <l n="l60">Religione coli. Siquidem crescente per orbem</l>
               <l n="l61">Et populos, quos nec Latiae novere secures,</l>
               <l n="l62">Vivificae fulgore Crucis toti utilis orbi</l>
               <l n="l63">Sabbaticus quoque crevit honos huiusque diei</l>
               <l n="l64">Propitios soles pietas communis adorat</l>
               <l n="l65">Atque Palaestini presso pro humore fluenti,</l>
               <l n="l66">Virgineo scelerum fluxus premit orbis amori.</l>
            </div>
            <div n="div24" type="poesis-caput">
               <head n="head">24.</head>
               <l n="l1"> Anna suae vero sobolis laetissima partu,</l>
               <l n="l2">Fecundi cui fama uteri, connubia pactae</l>
               <l n="l3">Cognatae plausere nurus fetuque solutam</l>
               <l n="l4">Accurrere gravem donis recreare maritam,</l>
               <l n="l5">Quantumvis animi gaudens legale videret</l>
               <l n="l6">Non sterili tandem generosa puerpera lecto</l>
               <l n="l7">Exclusisse probrum. Laetae solacia matri</l>
               <l n="l8">Sed soboles maiora dabat, cui prodita quondam</l>
               <l n="l9">Aligeri monito susceptae est gratia natae.</l>
               <l n="l10">Ut prolem aspexit genetrix, viditque venustae</l>
               <l n="l11">Frontis ebur collique nives et rubra genarum </l>
               <l n="l12">Coralia augustumque oris decus atque serenos</l>
               <l n="l13">Pupillarum orbes lacrymisque madentia nullis</l>
               <l n="l14">Lumina, ridentem foliis imitantia vernam</l>
               <l n="l15">Labra rosam, suspensa animo stetit Anna, suaque</l>
               <l n="l16">Fixa infante parens: tacita mox mente revolvit</l>
               <l n="l17">Aligeri visi affatus, vultusque puellae</l>
               <l n="l18">Cum caelo auditis gaudet componere donis.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Ut longa attonitam tenuere silentia matrem,</l>
               <l n="l2">Illa pio affari sobolem sic incipit ore:</l>
               <l n="l3">“Nata mei lux nata uteri, solique parenti</l>
               <l n="l4">Lux non nata tuae; non te Iessea serenum</l>
               <l n="l5">Sola tribus, nec sola Domus te lumen habebit</l>
               <l n="l6">Isacia: optatas ex te, mea filia, flammas</l>
               <l n="l7">Colliget omne hominum genus aethereique decorem</l>
               <l n="l8">Luminis aurora velut a nascente, sepultus</l>
               <l n="l9">Hauriet atque etiam vivens in prole maligna</l>
               <l n="l10">Attrahet Adamus: toto radiabit in orbe</l>
               <l n="l11">Lux tua, caelestes vincet tua gratia stellas.</l>
               <l n="l12">Messiae praeclara parens, te matre resurget</l>
               <l n="l13">Iudaeae prostratus honor, manabit in omnes</l>
               <l n="l14">Admiranda tui ventris quoque gloria gentes.”</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Dixerat haec; materna suae iamque oscula proli</l>
               <l n="l2">Concessura parens, revocasse paventia fertur</l>
               <l n="l3">Ora: moram cupidis fecit reverentia labris</l>
               <l n="l4">Conditioque ortae plusquam terrena puellae.</l>
               <l n="l5">Attamen augusti postquam retinacula vultus</l>
               <l n="l6">Maternus superasset amor, natae oscula fixit</l>
               <l n="l7">Et fronti incumbens teneris affectibus Anna</l>
               <l n="l8">Indulsit; lacrymisque pios signasset amores</l>
               <l n="l9">Ni matrem plorare suam spectata negasset</l>
               <l n="l10">Maiestas Natae residensque in fronte serenum.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Et Ioachimus genitor suavissima natae</l>
               <l n="l2">Oscula laetitiam cordis dictura paterni</l>
               <l n="l3">Impressurus, ait: “Dulcis mihi, nata, voluptas,</l>
               <l n="l4">Promissum caeleste, meis o reddita votis</l>
               <l n="l5">Progenies! maiore meum quam quiverat esse</l>
               <l n="l6">Consilio votum, venisti aurora salutis,</l>
               <l n="l7">Gloria Iessiacae stirpis, clarissima Iudae</l>
               <l n="l8">Venisti lampas, venturi prodroma solis, </l>
               <l n="l9">Prout mihi sidereus de te praedixerat Ales.</l>
               <l n="l10">O precibus potiora meis data gaudia, maior</l>
               <l n="l11">Omnibus o votis soboles! Si simplice vultu,</l>
               <l n="l12">Prostratusque solo potui deposcere Numen</l>
               <l n="l13">Ut probrum auferret thalami sterilique negatam</l>
               <l n="l14">Connubio ut prolem rerum concederet author,</l>
               <l n="l15">Ne legis me poena premat, quam pulsus ab aris</l>
               <l n="l16">Sustinui tristisque pio mea munera Mystae</l>
               <l n="l17">Damnata aspexi. Quae me nunc gloria tantae</l>
               <l n="l18">Prolis habet? Vicit Numen mea vota, nec unquam</l>
               <l n="l19">Tale meis germen scivissem poscere taedis.”</l>
               <l n="l20">Haec fatus vultuque sequens oculisque puellam</l>
               <l n="l21">Suave arridentem maternis reddidit ulnis.</l>
               <l n="l22">Saepe tamen genitor sobolem dum visit, amabat</l>
               <l n="l23">Dulcibus alloquiis suaves producere natae</l>
               <l n="l24">Amplexus, animaeque sacrum libare calorem:</l>
               <l n="l25">Quasque hominum fetu Virgo formosior omni,</l>
               <l n="l26">Donorum pandebat opes, Charitumque fluentes</l>
               <l n="l27">Pectoribus gazas, teneris quos fusa labellis</l>
               <l n="l28">Gratia thesauros pleni dabat impete cordis,</l>
               <l n="l29">Observat tacitus pater expertusque sciebat</l>
               <l n="l30">Has animi multo spectari faenore dotes.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Fortunata domus, cui contigit unicus iste</l>
               <l n="l2">Connubii fructus, qualem non protulit unquam</l>
               <l n="l3">Ulla thorum complexa fides, nec proferet ulla</l>
               <l n="l4">Par thalami fortuna decus: manet unius Annae,</l>
               <l n="l5">Et Ioachimi steriles haec gloria taedas.</l>
               <l n="l6">Infecundus Hymen, lectum turpare iugalem</l>
               <l n="l7">Ausus, ubi erubuit taedas laesisse maritas,</l>
               <l n="l8">Damna repensurus probri, caelestibus auctus</l>
               <l n="l9">Effecit donis, thalamo ut prodiret ab illo</l>
               <l n="l10">Fecundorum omnis flos maiestasque parentum.</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Viderat octavum tenuis iam pupula solem,</l>
               <l n="l2">Cum legis veteris ritus sollemne monerent</l>
               <l n="l3">Nominis auspicium fieri; quo munere fungi</l>
               <l n="l4">Consuevit levita sacer cognataque matrum</l>
               <l n="l5">Ambitio dubiis numerabat nomina votis.</l>
               <l n="l6">Lux erat, haec autem medium quae dividit aequo</l>
               <l n="l7">Lumine Septembrem, caeleste datura puellae</l>
               <l n="l8">Iessiacae, atro formidatum nomen Averno.</l>
               <l n="l9">Convenere nurus, partu languentis euntes</l>
               <l n="l10">Matris ad obsequium. Quos et spectabilis inter</l>
               <l n="l11">Adfuit Ismerie nurus, indefessa sororis</l>
               <l n="l12">Ad nutus matrona, fuit cui filia vatis</l>
               <l n="l13">Zachariae sterilis coniux, quae postea summum</l>
               <l n="l14">Elisabeth peperit genetrix praeclara prophetam. </l>
               <l n="l15">Montibus e Iudae, Galilaeam Hebrone petentes</l>
               <l n="l16">Felicem subiere domum, quo didita tanti</l>
               <l n="l17">Fama puerperii pietasque agnata vocabat. </l>
               <l n="l18">Quaesitum genitae nomen fuit: inclita sexus</l>
               <l n="l19">Nomina feminei explorant, quëis maior inesset</l>
               <l n="l20">Stirpis ab Hebraeae generosa Heroide virtus.</l>
               <l n="l21">Sara aliis, aliisque placet Susanna, placebat</l>
               <l n="l22">Ast aliis Esther, aliae voluere Rebeccam,</l>
               <l n="l23">Rachelemque aliae. Materna voce volebant</l>
               <l n="l24">Annam aliae dici; sed postquam certa Tonantis</l>
               <l n="l25">Imperia audissent genitor materque, beati</l>
               <l n="l26">Flaminis edocti monito, nomenque puellae</l>
               <l n="l27">Caelesti accepto Mariam sermone referrent.</l>
               <l n="l28">Nominis haec subito dubios vis edita flexit</l>
               <l n="l29">Cognatorum animos; hilaresque ex aethere lapsum</l>
               <l n="l30">In Mariae augustum nomen conspirat uterque,</l>
               <l n="l31">Talia cui sanguis dederat suffragia, sexus.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Excelsum nomen! cuius quia sensit honorem</l>
               <l n="l2">Sanctorum cognata domus, venerabile sanctis</l>
               <l n="l3">Nomen adoravit. Sed, formidabile Diti,</l>
               <l n="l4">Terruit infernas acies, Mariamque superbi</l>
               <l n="l5">Vastatricem Erebi, Styx ipso nomine sensit.</l>
               <l n="l6">Omnipotentis opes summas resplenduit inter</l>
               <l n="l7">Nominis istius maiestas: eruta postquam</l>
               <l n="l8">Haec superûm e gazis nostrum descendit in orbem</l>
               <l n="l9">Gemma, suis totum radiis tremefecit Avernum,</l>
               <l n="l10">Fida sibi gratis penetrans in pectora flammis.</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Est specus Empyreo distans immanis Olympo</l>
               <l n="l2">Quique magis procul esse nequit felicis ab orae,</l>
               <l n="l3">Convexo quo fervet amor clarusque Tonantis</l>
               <l n="l4">Intuitus flagrat aeternum satiare beatos</l>
               <l n="l5">Caelicolas; orbis medium est, ubi squallet hiantis</l>
               <l n="l6">A primo terrae initio mundique coaeva</l>
               <l n="l7">Vasta Capedo antri, qualem divina paravit</l>
               <l n="l8">Ad poenas ignemque animis peccantibus ira.</l>
               <l n="l9">Una quidem specus, at multis horrenda cavernis,</l>
               <l n="l10">Quas atrae efformant rupes, nexuque coercet</l>
               <l n="l11">Triste minax ex lege silex; ubi flumine pleno</l>
               <l n="l12">Ignis inextincti vomit immortalia tellus </l>
               <l n="l13">Sulphura, Tartareum flammis stagnantia centrum.</l>
               <l n="l14">Hic divinae ingens, nigrique adamantis opertus</l>
               <l n="l15">Fornice Iustitiae carcer, clausurus abysso</l>
               <l n="l16">Immani, quotquot servatae pectore labis</l>
               <l n="l17">Inveniat post fata reos. Si dicere tentem</l>
               <l n="l18">Terrigenum numerum,quos est haustura vorago</l>
               <l n="l19">Infera, maior erit decies quam mille (doloris</l>
               <l n="l20">O, barathrum aeterni, et finis nullius abyssus</l>
               <l n="l21">Horrida!) si vicibus geminentur milia mille.</l>
               <l n="l22">Hoc primum aethereus poenarum iniectus in antrum</l>
               <l n="l23">Aligerûm splendor, quos caelo pectoris amens</l>
               <l n="l24">Elisit tumor, aeterni quëis Numinis alma</l>
               <l n="l25">Iussa coli regina parens. Hoc dulce proterva</l>
               <l n="l26">Non passos cervice iugum, parere puellae</l>
               <l n="l27">Augustae indociles, atrum protrusit in Orcum</l>
               <l n="l28">Caelestes genios et summa sede repulsos</l>
               <l n="l29">Non capiente diem sepelivit culpa profundo.</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Hic alius Stygio locus est confinis Averno</l>
               <l n="l2">Quem flammae vis nulla premit; quo crimine purae</l>
               <l n="l3">Concessere animae, cum caesus mysticus esset</l>
               <l n="l4">Aethereis necdum reserandis postibus Agnus.</l>
               <l n="l5">Et quia securâ tanti solacia fati</l>
               <l n="l6">Spectabant ventura fide, mittendus Olympo</l>
               <l n="l7">Pro culpa aeternus fieret cum victima Mystes,</l>
               <l n="l8">Continua inter Messiae suspiria, longas</l>
               <l n="l9">Exilii lenire moras, non cassa paratae</l>
               <l n="l10">Spes poterat, secreta licet post tempora, palmae.</l>
               <l n="l11">Adverso veluti soboles cum regia bello</l>
               <l n="l12">Capta, minus validum fraterni robore ferri</l>
               <l n="l13">Victorem sortita suum; data vincula; fratris</l>
               <l n="l14">Solatur germana fides roburque Gradivi,</l>
               <l n="l15">Libertasque graves certo reditura catenas</l>
               <l n="l16">Mitigat et veniens post illa pericula splendor -</l>
               <l n="l17">Non aliter fuit illa patrum, quos Numinis aequa</l>
               <l n="l18">Vis tenuit, captiva cohors, his carceris umbris,</l>
               <l n="l19">Quos Adami terror, multos quoque propria vitae</l>
               <l n="l20">Improbitas, quamvis lacrymis expuncta ligarat.</l>
               <l n="l21">Sanguinis eiusdem, culpae potentior omni</l>
               <l n="l22">Hos fratris spe fovit amor quem robore fortem</l>
               <l n="l23">Emissura domus fuerat Iessea Leonem.</l>
               <l n="l24">Proque secutura fraternam in pignus adepti</l>
               <l n="l25">Libertate fidem, votis promissa petebant</l>
               <l n="l26">Auxilia et duris robur non segne catenis.</l>
            </div>
            <div n="div33" type="poesis-caput">
               <head n="head">33.</head>
               <l n="l1"> Divini Herois postquam de stirpe fuisset</l>
               <l n="l2">Davidica prognata parens, detenta profundae</l>
               <l n="l3">Agmina telluris sobolem expectantia Limbo,</l>
               <l n="l4">Aligero referente novae cunabula matris,</l>
               <l n="l5">Laeta diu optatae plausere instructa salutis</l>
               <l n="l6">Initio, Stygias plausu penetrante cavernas.</l>
               <l n="l7">Cocyti saevus festiva tripudia princeps</l>
               <l n="l8">Audiit et misso iubet explorare scelesto</l>
               <l n="l9">Flamine vicinum quo carmine personat antrum.</l>
               <l n="l10">Iussa Acheronteus subito Plutonia missus</l>
               <l n="l11">Exequitur daemon, propiorque accedit amicos</l>
               <l n="l12">Caelitibus patres, quos carceris impare plenos</l>
               <l n="l13">Laetitia exultare videt, Mariaeque canentes</l>
               <l n="l14">Reginae nomen, Mariae depromere matris</l>
               <l n="l15">Messiae titulos Ditis percepit Alastor.</l>
               <l n="l16">Evolat infelix inde explorator, acerbum</l>
               <l n="l17">Horrendûmque fremens, numquam placitura superbo</l>
               <l n="l18">Nomina, quae fari nequit, illaturus Averno.</l>
               <l n="l19">Cumque Stygem penetrasset atrox, inimica Mariae</l>
               <l n="l20">Vipera, sic regem affatur: “Generose profundi</l>
               <l n="l21">Dux Erebi, vidi laetos confinibus Orco</l>
               <l n="l22">Spelaeis animos, recutitae semina gentis:</l>
               <l n="l23">Insolitum facit hos ortae gaudere puellae</l>
               <l n="l24">Natalis comperta dies; sua nomina plenus</l>
               <l n="l25">Isacidum geminat carcer. Sed dicere nomen</l>
               <l n="l26">Horreo; reginam dicunt matremque Tonantis,</l>
               <l n="l27">Quina cui invisum componit littera nomen.”</l>
               <l n="l28">Id quod erat, subito facilis cognoscere Pluto,</l>
               <l n="l29">Horridus exarsit princeps tremuitque furentem</l>
               <l n="l30">Nuntius aspiciens Daemon. Ut stante tremiscunt</l>
               <l n="l31">Sublimes Aquilone cedri, vel nubibus atris</l>
               <l n="l32">Exoriente pavent aestivae turbine messes</l>
               <l n="l33">Formidantque imbres gelidos et fulmina, Ditis</l>
               <l n="l34">Sic reus expavit genius Plutonius ultra</l>
               <l n="l35">Ne se livor agat non grati in damna ministri.</l>
               <l n="l36">Hic ferus umbrarum tali fremit ore Tyrannus:</l>
               <l n="l37">“Illa ergo nata est mulier, cui subditus orbis</l>
               <l n="l38">Dicitur observantque suos caelestia nutus</l>
               <l n="l39">Pectora, quae nostros voluit quoque subdere fasces?</l>
               <l n="l40">Nam memini cum starem altus sortitus Olympum</l>
               <l n="l41">Lucifer, illa suis iurata ea lumina sceptris</l>
               <l n="l42">Necdum nata habuit. Sed me illa meosque sodales,</l>
               <l n="l43">Indociles servile regi, sua iura sequentes</l>
               <l n="l44">Non meruit vernas. Quamvis hostile minantem</l>
               <l n="l45">Sint mea regna ortam semper sensura puellam,</l>
               <l n="l46">Persequar hanc etiam, nec enim loca segnis Averna</l>
               <l n="l47">Occupo, nec nostros evadet femina casses.</l>
               <l n="l48">Quare agite, o comites, superas properate sub auras</l>
               <l n="l49">Et socias, vacuum quae replent aëra, turmas</l>
               <l n="l50">Imperiis armate meis, immitis ut ista </l>
               <l n="l51">Ambitiosarum suprema creaturarum,</l>
               <l n="l52">Imbellisque animi crudeles femina poenas</l>
               <l n="l53">Adverso Plutone ferat. Ruat illius alto</l>
               <l n="l54">Reginae titulo temere insignita potestas.”</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Nec mora, Tartareus non unus inane satelles </l>
               <l n="l2">In spatium iunctum terris ascendit et omnes</l>
               <l n="l3">Convocat in vacua palantes Daemonas aethra.</l>
               <l n="l4">Altus Idumaeis surgit mons saxeus oris,</l>
               <l n="l5">Herbarum steriles rupes, prope mortua, flammis</l>
               <l n="l6">Vindicibus quondam tumulatae stagna Gomorrhae</l>
               <l n="l7">Hoc saxo Stygiis egressus Alastor ab umbris</l>
               <l n="l8">Consedit spatiumque suis congressibus aptum</l>
               <l n="l9">Invenisse ratus, terris huc evocat omnes</l>
               <l n="l10">Errantes genios, quibus ad rea gaudia caecos</l>
               <l n="l11">Ducere terrigenas, non unam suggerit artem</l>
               <l n="l12">Vafrities, nostris non desidiosa ruinis.</l>
               <l n="l13">Delectis autem pullato squalida vultu</l>
               <l n="l14">Consedit styx tota locis, ubi mortua vivam</l>
               <l n="l15">Spectari poterat Thetis exhalare mephitim.</l>
               <l n="l16">Quod divina reas pessum dedit ignibus urbes</l>
               <l n="l17">Ultio, laeta hominum Ditis vesania poenis</l>
               <l n="l18">Gaudet et emisso Sodomae fetore putrique</l>
               <l n="l19">Pentapolitana laetantur Daemones unda.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Nox<note place="foot" n="note">802 nox : non</note> erat,
            adversoque suos absconderat ignes</l>
               <l n="l2">Luna polo; tenebrisque niger vestitus horizon</l>
               <l n="l3">Ardua Tartareos ad saxa vocare Cyclopes</l>
               <l n="l4">Incipit: atque dato numerosa per agmina signo,</l>
               <l n="l5">Conveniunt Erebi Larvae, casumque minantes</l>
               <l n="l6">Insedere altas rupes; sed maxima circum</l>
               <l n="l7">Pars vacuum obsesso volitabant aëra saxo.</l>
               <l n="l8">Quis fando evolvat numerum? Quibus omnibus ipsa</l>
               <l n="l9">Thetys arenosis minor est Egea lapillis.</l>
               <l n="l10">Hic montis medium missus Plutone satelles</l>
               <l n="l11">Occupat et simili fauces sermone fatigat:</l>
               <l n="l12">“Tartarei fratres, quos provida iussa secutos, </l>
               <l n="l13">In vacua posuit Dominari Lucifer aura,</l>
               <l n="l14">Ad nova crudeles animos convertite Ditis</l>
               <l n="l15">Imperia: Hebraeis infans iacet edita cunis,</l>
               <l n="l16">Flore ubi nativo sese Galilaea coronat</l>
               <l n="l17">Nazareth et rubeis cingit caput alta rosetis.</l>
               <l n="l18">Hanc, meministis enim, nobis habitanda dedisse</l>
               <l n="l19">Tartara et illustres (turpis victoria!) lauros</l>
               <l n="l20">Dite relaturam praeformidare necesse est.</l>
               <l n="l21">Illius siquidem cum vi detractus Olympo</l>
               <l n="l22">Lucifer, infernas melius ratus ire sub umbras,</l>
               <l n="l23">Imperiosa suam premeret quam femina frontem,</l>
               <l n="l24">Nos idem tenuit sensus. Nunc imminet aequae </l>
               <l n="l25">Tempus vindictae: frangatur tota puellae</l>
               <l n="l26">Ambitio; nullique suum fas dicere nomen,</l>
               <l n="l27">Nulli audire licet: quos est habitura clientes,</l>
               <l n="l28">Hos nostros censete hostes. Insumite vestras,</l>
               <l n="l29">Hic opus est, animi vires Ditisque supremum</l>
               <l n="l30">Tota sit invisae spolium fortuna puellae.”</l>
               <l n="l31">Dixerat haec, Mariaeque omnes in damna rebelles</l>
               <l n="l32">Coniurant mentes et quas concepit inanes</l>
               <l n="l33">Quaeque suas fatuis prodit rugitibus iras.</l>
               <l n="l34">Tanta fuit vero Stygiae violentia vocis,</l>
               <l n="l35">Ut montis sublime iugum clamoribus Orci</l>
               <l n="l36">Intremeret grandesque sua compage revulsi</l>
               <l n="l37">Montis in herbosa starent radice molares.</l>
               <l n="l38">Postea se cunctis iterum diffundere terris</l>
               <l n="l39">Solliciti, quivis notas festinat in oras</l>
               <l n="l40">Spiritus, Hebraeae minitans bella aspera Natae.</l>
            </div>
            <div n="div36" type="poesis-caput">
               <head n="head">36.</head>
               <l n="l1"> Ante tamen sedes peteret quam quisque relictas,</l>
               <l n="l2">Pentapolitano surrexerat horrida stagno</l>
               <l n="l3">Tempestas, piceis Daemon quam moverat undis</l>
               <l n="l4">Non vivae turbator aquae; sed reddita vitae</l>
               <l n="l5">Censeri potuit, decimis cum visa procellis</l>
               <l n="l6">Surgere et aethereos incessere fluctibus orbes</l>
               <l n="l7">Et damnata graves replerent litora spummae,</l>
               <l n="l8">Nigrae omnes. Neque enim puros habet ista liquores</l>
               <l n="l9">Thetys, Avernali velut pice turbidus humor.</l>
               <l n="l10">Gurgite turbato, fuerat quoque nubibus atris</l>
               <l n="l11">Par facies fetorque halans non aequoris ipsa</l>
               <l n="l12">Tempestate minor, sed quem tolerare volucres</l>
               <l n="l13">Non possent animae; Stygiam sufferre mephitim</l>
               <l n="l14">Sueta phalanx taetrum laeta admittebat odorem.</l>
               <l n="l15">Edidit infestus maris hoc discrimine Daemon</l>
               <l n="l16">Asphaltite suae specimen virtutis in unda;</l>
               <l n="l17">Quo posito umbrosum rediens lux dispulit agmen.</l>
            </div>
            <div n="div37" type="poesis-caput">
               <head n="head">37.</head>
               <l n="l1"> Interea superûm Mariam venerata potestas</l>
               <l n="l2">Reginae dignos natae praebebat honores,</l>
               <l n="l3">Obsequiis certare humilis: iam grandibus illam</l>
               <l n="l4">Pollentem Charitum donis, quëis copia gazae</l>
               <l n="l5">Angelicae minor est, uno hanc caeleste calebat</l>
               <l n="l6">Flamen adorare inferiorem numine natam.</l>
               <l n="l7">Iamque impensa sibi prudens cognoscere cultus</l>
               <l n="l8">Officia, Aligerûm laudes referebat in unum</l>
               <l n="l9">Muneris authorem, quem solum respicit omnis</l>
               <l n="l10">Gratia, respiciunt proprios ut flumina fontes.</l>
               <l n="l11">Cui aetas infantis erat, sed nubila mentis</l>
               <l n="l12">Non erat infantis ratio: prius ista refulsit</l>
               <l n="l13">In gnata quam nata foret, cui semper in actu</l>
               <l n="l14">Mens proprio sacros ructabat Numinis ignes.</l>
               <l n="l15">Ipsa etiam visa divini cominus oris</l>
               <l n="l16">Maiestate, beatificum ceu praepete nectar</l>
               <l n="l17">De torrente bibit: superis par mentibus illi</l>
               <l n="l18">Concessa est felix animum satiare voluptas.</l>
            </div>
            <div n="div38" type="poesis-caput">
               <head n="head">38.</head>
               <l n="l1"> Lex erat Hebraeis iussu sancita Tonantis:</l>
               <l n="l2">Materno egrediens utero si filia lucem</l>
               <l n="l3">Aspiciat, bis dena super sex dena dierum </l>
               <l n="l4">Intervalla sacro non pura puerpera templo</l>
               <l n="l5">Abstineat, donec partum comitante fluoris</l>
               <l n="l6">Sanguinei labe, exacto lustrata duarum</l>
               <l n="l7">Lunarum spatio, ad primum matrona nitorem, </l>
               <l n="l8">Connubii fructum templo illatura rediret.</l>
               <l n="l9">Anna Deo positas observantissima leges</l>
               <l n="l10">Implere, augusta totidem Salomonis in aede</l>
               <l n="l11">Solibus esse nefas dixit non pura videri</l>
               <l n="l12">Legis et exempli rea, dum mirabile natae,</l>
               <l n="l13">Processisse utero vidisset septima germen</l>
               <l n="l14">Hebdomas, et sacri placitum legale probaret</l>
               <l n="l15">Accessum templi; cum iam purgata fluenti</l>
               <l n="l16">Sanguine languorem partus natura tulisset.</l>
               <l n="l17">Expletis igitur pro more, puerpera, binis</l>
               <l n="l18">Mensibus, anniculum sacris altaribus agnum</l>
               <l n="l19">Oblatura parat; qualem sibi opima mariti</l>
               <l n="l20">Pascua de tenero grege transmisere bidentem,</l>
               <l n="l21">Candida cui pellis sed numquam tonsa; nitenti</l>
               <l n="l22">Vellere et ignarum maculae pecus ibat ad aras,</l>
               <l n="l23">Prolificam gaudens comitari saltibus Annam.</l>
               <l n="l24">Attigit ut templo postes, natam Anna recepit,</l>
               <l n="l25">Et manibus iucunda tulit; nam limine cedens</l>
               <l n="l26">Illa maritali famulam sibi iunxerat Ormam,</l>
               <l n="l27">Maturamque viri forma et virtute placentem</l>
               <l n="l28">Eurionem, quae Rubeni promissa marito, </l>
               <l n="l29">Iam pactis vicina thoris et robore constans,</l>
               <l n="l30">Gestandae tenerae laudem est sortita puellae.</l>
               <l n="l31">Proxima Delubro praedulci hanc pondere laeta</l>
               <l n="l32">Exonerat genetrix, cum qua prima occupat aedis</l>
               <l n="l33">Atria, fecundo noviter queis ventre solutae, </l>
               <l n="l34">Altera missuros templi in penetralia mystas</l>
               <l n="l35">Expectare nurus lymphis lustranda solebat.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Fons erat antiquo quem mysta Aronius usu</l>
               <l n="l2">Sacratum exhibuit nuptis, verbisque piatum</l>
               <l n="l3">Et cinere (in tenues hunc lege redacta favillas</l>
               <l n="l4">Russa iuvenca dabat). Purae, quëis contigit isto</l>
               <l n="l5">Lustrari, securae ibant ad munda maritae</l>
               <l n="l6">Atria, iucundis quibus inde videre licebat</l>
               <l n="l7">Ad pia donatos transire holocausta bidentes.</l>
               <l n="l8">Ritibus Anna istis imos ingressa penates,</l>
               <l n="l9">Laeta quidem reliquas templi quod quiverit inter</l>
               <l n="l10">Apparere nurus mater fecunda, sed ipso</l>
               <l n="l11">Fetu laeta magis, nequiit qualem hactenus ulla</l>
               <l n="l12">Templo offerre nurus. Cupit inde rapacibus agnum</l>
               <l n="l13">Cernere consumi flammis: fuit hostia caesae </l>
               <l n="l14">Consumptaeque igni pecudis legale statutum</l>
               <l n="l15">Munditiae pretium, sobolisque vicaria merces.</l>
               <l n="l16">Anna sed oblatam sacris dum cedere flammis</l>
               <l n="l17">Spectat ovem, prius igne suo quam staret ad aram</l>
               <l n="l18">Levites, ferretque faces, conspexit ab alto </l>
               <l n="l19">Aethere, splendidius soleat quam ferre sacerdos,</l>
               <l n="l20">Purum delabi lumen, radiisque paratum</l>
               <l n="l21">Inflammare pecus, cuius subtile micanti</l>
               <l n="l22">Luminis aetherei vellus resplenduit auro. </l>
               <l n="l23">Agni avidum istius caelum, quem laeta ferebat</l>
               <l n="l24">Anna sui partus pro munere, noluit ignes</l>
               <l n="l25">Expectare alios, propriis sed vellus adussit </l>
               <l n="l26">Innocuum flammis, oblatae prolis odorem</l>
               <l n="l27">Mirificum, caeso quod suspirabat ab agno. </l>
               <l n="l28">Attonitae par Anna, novae facis atque bidentis</l>
               <l n="l29">Haesit in aspectu, mirata sequentia Natam </l>
               <l n="l30">Prodigia, excelsae cuius famulantia moli</l>
               <l n="l31">Sidera Reginae gratari talibus ardent</l>
               <l n="l32">Obsequiis, Dominaeque suos profitentur amores.</l>
            </div>
            <div n="div40" type="poesis-caput">
               <head n="head">40.</head>
               <l n="l1"> At spectanti Annae celso de sidere lapsae </l>
               <l n="l2">Portentum flammae, Simeon occurrit, honoris</l>
               <l n="l3">Iam senii rugis, morum aetatisque verendus</l>
               <l n="l4">Canitie Simeon: Mystes tribus iste peractis</l>
               <l n="l5">Postea qui natam lustris haec ipsa prementem</l>
               <l n="l6">Atria templi aris admisit et expectatum</l>
               <l n="l7">Iam tremulis senio palmis accepit Iesum. </l>
               <l n="l8">Mox illi, ut vidit sobolem, mens lumine docta </l>
               <l n="l9">Aethereo Christum pariturae Virginis ora</l>
               <l n="l10">Agnoscit Mariamque silens Dominamque salutat.</l>
               <l n="l11">Postquam autem permissa Annae interiora fuissent </l>
               <l n="l12">Atria, concessit stimulis caelestibus actus</l>
               <l n="l13">In penitas templi sedes, ubi poplite curvus</l>
               <l n="l14">Luminibusque madens tali prece Numen adorat:</l>
               <l n="l15">“Quas tibi, siderei clemens Regnator Olympi, </l>
               <l n="l16">Nunc referam grates, tantum qualive reponam</l>
               <l n="l17">Obsequio donum, mihi quod, quantumlibet imum </l>
               <l n="l18">Non citra votum, citra tamen omne meorum </l>
               <l n="l19">Pondus et intuitum meritorum, nosse dedisti</l>
               <l n="l20">Atque haurire oculis iam caligantibus almam </l>
               <l n="l21">Electamque tuae sobolis pro matre puellam?</l>
               <l n="l22">Nunc laetus<note place="foot" n="note">965 laetus : laetns</note>
            moriar: patribus tellure retentis</l>
               <l n="l23">Adveniam gratus monitis cum talibus hospes.</l>
               <l n="l24">Et quamvis (alios petit haec fortuna tribules)</l>
               <l n="l25">Iam senii provecta mei caligo beatum</l>
               <l n="l26">Non audet sperare diem, quo limine templi,</l>
               <l n="l27">Haec suspirato suprema puerpera fato,</l>
               <l n="l28">Messiam infantem sistat; satis illa beavit</l>
               <l n="l29">Me genetrix vel visa semel: procul esse micantis</l>
               <l n="l30">Nec solis cognosco faces, ubi conspicor ortae</l>
               <l n="l31">Aurorae roseos orbi splendescere vultus.</l>
               <l n="l32">Quando autem fiet, tantum ut clarissima mater </l>
               <l n="l33">Excipiat fetum? Sitne hanc iuvenilibus annis</l>
               <l n="l34">Emissura facem, senio vel proxima, matri</l>
               <l n="l35">Non impar Annae, maiore datura senilem</l>
               <l n="l36">Prodigio fructum? Scrutari impervia mentis</l>
               <l n="l37">Nolo audax decreta tuae, sed mortuus inter</l>
               <l n="l38">Isacidas, maestae positus telluris in umbra</l>
               <l n="l39">Expectabo diem, placiti tibi venerit aevi</l>
               <l n="l40">Dum tempus, quod iusta tui sententia fixit</l>
               <l n="l41">Consilii, appositum reparandi tempus Adami.” </l>
            </div>
            <div n="div41" type="poesis-caput">
               <head n="head">41.</head>
               <l n="l1"> Haec fatus Simeon videt alti a culmine tecti,</l>
               <l n="l2">Memnonias qua parte faces Phaëtontia templo</l>
               <l n="l3">Flamma infert, rutilis celerem descendere pennis</l>
               <l n="l4">Aligerum. Expavit Simeon turbatus ephebi</l>
               <l n="l5">Caelesti vultu; sed quem prior Angelus istis</l>
               <l n="l6">Solatur numeris: “Salve, grandaeve sacerdos!</l>
               <l n="l7">Quod Messiae almam te conspexisse parentem</l>
               <l n="l8">Laeteris, Simeon, gratus fuit iste Tonanti</l>
               <l n="l9">Laetitiae calor; at monitis maioribus imos</l>
               <l n="l10">Pande sinus, nam spe potiora annuntio missus </l>
               <l n="l11">Prodigia, emensus caeli convexa minister.</l>
               <l n="l12">Aetatis rugosa tuae licet area frontis</l>
               <l n="l13">Non sinat hunc sperare diem, quo visa cupitum</l>
               <l n="l14">Messiam pariet Virgo, tamen ecce Tonantis</l>
               <l n="l15">Te moneo imperio, Simeon: tua funera partu</l>
               <l n="l16">Posteriora isto, Iudae te cernere Regem,</l>
               <l n="l17">Et manibus gestare dabunt: tua bracchia tanti</l>
               <l n="l18">Susceptura iubar solis suprema monebunt</l>
               <l n="l19">Fata tuae extremum iaculum torquere senectae.</l>
               <l n="l20">Hac face funerei tibi praelucente sepulchri</l>
               <l n="l21">Laetior intrabis tenebras, et tristia patrum</l>
               <l n="l22">Agmina, captivi Nato iam vindice Iudae,</l>
               <l n="l23">Te referente dabit laeto resonare canore</l>
               <l n="l24">Nacta manus oculosque fides.” Hic ore silenti</l>
               <l n="l25">Attonitusque haesit mystes, celsusque stupentem</l>
               <l n="l26">Aliger extento volitans per inane reliquit</l>
               <l n="l27">Pennarum obsequio, stellis immixtus Olympi. </l>
            </div>
            <div n="div42" type="poesis-caput">
               <head n="head">42.</head>
               <l n="l1"> At Simeon superi librans effata ministri,</l>
               <l n="l2">E somno velut evigilans pia lumina caelo</l>
               <l n="l3">Figit et erectis grates ad sidera palmis</l>
               <l n="l4">Multiplicat, vitae affatus sic voce datorem:</l>
               <l n="l5">“Quanta, o terrigenûm Rector, metuenda coëgit</l>
               <l n="l6">Te pietas, spem dona tui superantia mystae</l>
               <l n="l7">Tam larga praebere manu! Iam signifer orbis</l>
               <l n="l8">Circulus aetherei visus mihi lampade Phoebi </l>
               <l n="l9">Lustra super ter quina peti. Confine sepulchro </l>
               <l n="l10">Vix poterat multos senium promittere soles.</l>
               <l n="l11">Me primûm illatae templo quod sera puellae</l>
               <l n="l12">Promissum Isacidis manibus contingere germen</l>
               <l n="l13">Fata sinent oculosque peplum fatale seniles</l>
               <l n="l14">Aeterna neque nocte teget, nunc impote fandi</l>
               <l n="l15">Ni videam ex nata Hebraeum prodisse gigantem,</l>
               <l n="l16">Aligero testante tuli. Quid nostra moretur</l>
               <l n="l17">Credulitas faciles praestare loquentibus aures</l>
               <l n="l18">Aligeris, quos veracis non arguit oris</l>
               <l n="l19">Candor et aspecti non fallit regula veri?</l>
               <l n="l20">Nec mea luminibus iam deficientibus aetas</l>
               <l n="l21">Hanc damnat provecta fidem: mea luminis impos</l>
               <l n="l22">Si fuerit pupilla, Dei promissa videbo.</l>
               <l n="l23">Mors non fera prius, non me prius opprimet horror</l>
               <l n="l24">Funeris, Isacio videam quam sanguine cretum</l>
               <l n="l25">Lumen, Ephrataeus quo primum arsurus horizon,</l>
               <l n="l26">Adversa Hebraeis tanget quoque totius orbis</l>
               <l n="l27">Climata caelesti, non circumcisa, sereno.</l>
               <l n="l28">Quas tibi summe hominum Sator et tutella pusillus </l>
               <l n="l29">Debitor exolvam grates, quae munera tanto</l>
               <l n="l30">Congrua fautori referam, promissa quod orbis</l>
               <l n="l31">Laetitia in nostras ventura sit obvia palmas?”</l>
            </div>
            <div n="div43" type="poesis-caput">
               <head n="head">43.</head>
               <l n="l1"> Dixerat haec, surgensque hilaris communia templi</l>
               <l n="l2">Atria perlustrat tacitus, si forte morantis</l>
               <l n="l3">Posset adhuc Annae sobolem solisque propinqui</l>
               <l n="l4">Auroram libare oculis. Post acta soluti</l>
               <l n="l5">Vota puerperii Mystes sed repperit Annam</l>
               <l n="l6">Abscessisse dolens; at quam spectare puellam</l>
               <l n="l7">Praesentem nequiit Simeon, caelestibus illam</l>
               <l n="l8">Auspiciis, votisque replet, quae sola stupendo</l>
               <l n="l9">Germine cunctarum vincet praeconia matrum.</l>
            </div>
            <div n="div44" type="poesis-caput">
               <head n="head">44.</head>
               <l n="l1"> Interea pius Antistes, cum terna quotannis</l>
               <l n="l2">Iudaeae populos festiva frequentia templo</l>
               <l n="l3">Sisteret, ut sanctos Mariae advenisse parentes</l>
               <l n="l4">Novit, avitorum tunc tecta subire penatum</l>
               <l n="l5">Urbe sacra solitos, accedere gratus eosdem</l>
               <l n="l6">Gaudebat, placido semper sermone requirens</l>
               <l n="l7">Multa super Nata, Natae super indole multa.</l>
               <l n="l8">Divinumque aperit, memoratque parentibus ille </l>
               <l n="l9">Virginis istius partum, quem caelite viso</l>
               <l n="l10">Edidicit; paribus visis, sincera parentum</l>
               <l n="l11">Quae meruit pietas, non ignorare docetur</l>
               <l n="l12">Plenius, ac tantae sobolis componit honores.</l>
               <l n="l13">Aeternumque suos subiturum numen ocellos<note place="foot" n="note">1064
                ocellos : ocellas</note>
               </l>
               <l n="l14">Aligero monitore refert, licet hosce senectus</l>
               <l n="l15">Grandaeva et languens numquam promitteret annos.</l>
               <l n="l16">Anna reponebat: “Satis est quod spondeat istam</l>
               <l n="l17">Fortunam Deus, humani cui subdita cursus</l>
               <l n="l18">Illius immoto volvuntur tempora fato.</l>
               <l n="l19">Frustra reluctatur senium, cui caelica vitae</l>
               <l n="l20">Vena remansuri parat adiumenta vigoris.</l>
               <l n="l21">O, dilecte Deo mystes, o sorte beatus</l>
               <l n="l22">Hac Simeon, tantum caelo terrisque cupitum</l>
               <l n="l23">Spectature iubar! Numquam se tale videndum,</l>
               <l n="l24">Gestandumque dabit Charitum sine faenore lumen.”</l>
               <l n="l25">Subiecit Mystes: “Spero, hinc ego grande propinqui</l>
               <l n="l26">Solamen referam fati: spem lucis ituro </l>
               <l n="l27">In tenebras fax ista dabit laetusque receptis</l>
               <l n="l28">Immoriar flammis, tumulo non maesta daturus</l>
               <l n="l29">Lumina, ferales frontis decorantia vittas.</l>
               <l n="l30">Te tamen, Anna, rogo cum se festiva reducet</l>
               <l n="l31">Ad templum pietas, divinae lumina Natae</l>
               <l n="l32">Fac tecum allatae videam, faciasque beato</l>
               <l n="l33">Ore frui, foveamque labris caelestibus imas</l>
               <l n="l34">Venturi partus, urunt quae viscera, flammas.”</l>
               <l n="l35">Anna recensitis mystae mitissima votis</l>
               <l n="l36">Annuit, et Natae vultus offerre caduco</l>
               <l n="l37">Crebra seni, maiora simul solacia mater</l>
               <l n="l38">Inde parensque pius mystâ gaudente legebant.</l>
               <l n="l39">Expletis templo votis petit Anna maritam </l>
               <l n="l40">Nazareth et tectis non lenta iugalibus infert</l>
               <l n="l41">Prolis delicium: crescentem sedula natam</l>
               <l n="l42">Observat, primaeque expendit semina flammae.</l>
            </div>
            <div n="div45" type="poesis-caput">
               <head n="head">45.</head>
               <l n="l1"> Corpore surgenti semper quoque gratia maior</l>
               <l n="l2">Accessit Mariae, numquam cui illa pusillis</l>
               <l n="l3">In membris pusilla fuit: non exigit ingens</l>
               <l n="l4">Corporis extensi spatium ingens gratia; quaevis</l>
               <l n="l5">Non magna humani capiunt hoc pectora donum.</l>
               <l n="l6">Caelestis Charitum dux est prudentia, qualis</l>
               <l n="l7">Summa fuit parvae quoque Virginis, externorum</l>
               <l n="l8">Cui stat cura operum, dum non violabile rectam</l>
               <l n="l9">Cuiuscumque sciens facti complebat amussim.</l>
               <l n="l10">Omnis in ipsius, motus ignara decori, </l>
               <l n="l11">Abfuit incessu levitas; nec prodiga linguae</l>
               <l n="l12">Libertas teneram poterat damnare puellam,</l>
               <l n="l13">Sollicitam purae celebrando aptare Tonanti</l>
               <l n="l14">Officium vocis: procul est ut dissona menti</l>
               <l n="l15">Aethereae fuerit fandi concessa potestas.</l>
               <l n="l16">Illa etiam sanctam gnava observare parentem,</l>
               <l n="l17">Caelesti licet illa prius maiora tulisset </l>
               <l n="l18">Docta magisterio vitae praecepta, loquentem</l>
               <l n="l19">Demissa audivit, sapiens celare repostum</l>
               <l n="l20">Materno maius radians in pectore lumen.</l>
               <l n="l21">Delicium matris, cuius cognoscere nutus</l>
               <l n="l22">Perfecisse fuit; comitum suavissima, sollers</l>
               <l n="l23">Maternum stipare latus vitaeque fidelem</l>
               <l n="l24">Virtutisque piam matrem observare magistram</l>
               <l n="l25">Non deses. Cuius morum excellentia dulcem</l>
               <l n="l26">Formabat, veluti speculi lux reddita, natam.</l>
               <l n="l27">Haec linguae proferre sonos, haec edere mentis</l>
               <l n="l28">Sensa suae grato verborum melle solebat </l>
               <l n="l29">Matre docente: Deumque infans ubi dicere quivit</l>
               <l n="l30">Nesciret ceu plura loqui, sistebat in isto</l>
               <l n="l31">Os animumque sono, collectaeque impete mentis,</l>
               <l n="l32">Nominis istius vi languida suspirabat.</l>
               <l n="l33">Scire Deum contenta, velut iam discere nollet</l>
               <l n="l34">Plura, Deum proferre, Deumque audire calebat.</l>
               <l n="l35">Iamque aliud visa est quoque fastidire loquentes,</l>
               <l n="l36">Atque aliud praeter solum spectata Tonantem,</l>
               <l n="l37">Fastidire loqui: reliquis iam ora negasset</l>
               <l n="l38">Informare sonis, nisi cognovisset id ipsum</l>
               <l n="l39">Velle Deum, se scire aliis quoque vocibus uti.</l>
               <l n="l40">Attamen huic semper, cuius sibi mystica sacri</l>
               <l n="l41">Nota fuit virtus et significantia verbi,</l>
               <l n="l42">Pectoris ingenti prolata aenigmata flamma</l>
               <l n="l43">Virgineos rapuere animos: auditus “Adonai”,</l>
               <l n="l44">Magno etiam auditum cordis Tetragramaton aestu:</l>
               <l n="l45">Messias quam gratus erat! rata suavius aure</l>
               <l n="l46">Nullum illo resonare melos: si protulit ore</l>
               <l n="l47">Messiam, nullum Virgo mel dulcius isto</l>
               <l n="l48">Nomine iurasset: si corde revolvit eundem,</l>
               <l n="l49">Caelica commotas penetrabant iubila fibras. </l>
            </div>
          
        </div>
        <div type="poesis-liber" met="hexameter" n="div4">
            <head n="head">IESSEIDOS LIBER IV.</head>
            <div n="div1" type="poesis-caput">
               <head n="head">1.</head>
               <l n="l1"> Septimus autumni mensis quadruplice Libram</l>
               <l n="l2">Aequidio paribus noctes aequare diesque</l>
               <l n="l3">Viderat horarum spatiis, cum caelicus Annae</l>
               <l n="l4">Initium quarti partus contingeret anni. </l>
               <l n="l5">Anna memor voti, quo vir, quo obstricta Tonanti</l>
               <l n="l6">Ipsa fuit, sterilem quando lugebat uterque</l>
               <l n="l7">Improlemque uterum peterentque extinguere ventris</l>
               <l n="l8">Opprobrium: dum modo propitio si Numine prolem</l>
               <l n="l9">Susciperent, mystis illam sacrisque dicandam</l>
               <l n="l10">Obsequio templi se per promissa ligarant. </l>
               <l n="l11">Tunc, cui iam quartam gravidus detraxerat uvam</l>
               <l n="l12">Vitibus autumnus, Virgo matura monebat</l>
               <l n="l13">Tempus adesse quidem maternis utile votis;</l>
               <l n="l14">Sed non maternis tempus satis utile flammis.</l>
               <l n="l15">A se dulce sui pinguis divellere ventris</l>
               <l n="l16">Non potuit dulce esse Annae; dicebat obortis</l>
               <l n="l17">Sic lacrymis saepe illa: “Tuae, suavissima proles, </l>
               <l n="l18">Matris amor, quo mente feram, quo lumine cernam,</l>
               <l n="l19">Avulsos ad<note place="foot" n="note">19 ad : ab</note> vota tuos quo
            pectore vultus</l>
               <l n="l20">Orba animae tolerabo parens? Si munere votum</l>
               <l n="l21">Hac alio redimi posset, dabo quidquid in agris</l>
               <l n="l22">Fert laeti fecunda Ceres, dabo cuncta bidentum</l>
               <l n="l23">Vellera et agnorum distentas ubera matres</l>
               <l n="l24">Laeta addam et multo redimam te, filia, censu.</l>
               <l n="l25">Novi equidem quod nostra sinat lex pignora siclis</l>
               <l n="l26">Non multis redimi; pro te sed pauca referre</l>
               <l n="l27">Aera, minusque Deo placitura numismata, carpit</l>
               <l n="l28">Religio. Sit lege mihi supplere minori</l>
               <l n="l29">Fas pretio votum; summo sed debita Patri </l>
               <l n="l30">Hoc pietas fas esse negat. Te, filia, templo</l>
               <l n="l31">Debeo: templum olim Domini, materque futura</l>
               <l n="l32">Aptius in templo, Domini formabere templum.</l>
               <l n="l33">Plura nec imprudens memoro: iam debita templo</l>
               <l n="l34">Est Natae persona meae. Clarissima lampas</l>
               <l n="l35">Divinis<note place="foot" n="note">35 divinis : dvinis</note>
            resplende aris, praeitura micantes</l>
               <l n="l36">Quos fulgere sacris cernes penetralibus ignes.</l>
               <l n="l37">Iam promissa Deo est soboles; affectibus illa</l>
               <l n="l38">Est numquam cessura meis, matremque Tonanti</l>
               <l n="l39">Non praeferre placet, privataque gaudia Natae</l>
               <l n="l40">Et Natam, voti rea non infida, litabo.”</l>
            </div>
            <div n="div2" type="poesis-caput">
               <head n="head">2.</head>
               <l n="l1"> Postea vero animum Natae sic Anna probabat:</l>
               <l n="l2">“Num soboles te cara lares retinere paterni,</l>
               <l n="l3">Num posset quoque matris amor, ne Numinis almi</l>
               <l n="l4">Addicta obsequio templi paterere verendis</l>
               <l n="l5">Te famulam praestare adytis, fanoque dicatis</l>
               <l n="l6">Virginibus sociata rudes aetate placeret,</l>
               <l n="l7">Crescentesque sacris numerare penatibus annos?”</l>
               <l n="l8">“O Domina, o genetrix,” sic illa reponere sueta, </l>
               <l n="l9">“Quid votis optare meis felicius unquam,</l>
               <l n="l10">Quid animis versare queam, quid laetius ista</l>
               <l n="l11">Sorte petam, quam nil adversa matre ligari</l>
               <l n="l12">Numinis obsequio ut valeam?” Rorantibus Anna</l>
               <l n="l13">Haec oculis responsa hausit vultuque madente</l>
               <l n="l14">A lacrymis, tenerae spectabat gaudia Natae.</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Surgebat celsis Solymaeis turribus olim </l>
               <l n="l2">Altior una Domus, cuius rudis area, magnae </l>
               <l n="l3">Urbis erat spatium; moles augusta, stuporis</l>
               <l n="l4">Prodigium, cuius pretium non solveret omnis</l>
               <l n="l5">Copia praecipui cumulo congesta metalli</l>
               <l n="l6">Quod melior pars orbis habet: confluxit in istam</l>
               <l n="l7">Regnorum si gaza domum, confluxit et omnis</l>
               <l n="l8">Sedulitas artisque labor: nam Iessias aedi</l>
               <l n="l9">Maiestas quas prima, Dei pro sede futurae</l>
               <l n="l10">Immensas congessit opes, haeredis in istud</l>
               <l n="l11">Vertere mirandum sudavit gloria templum.</l>
               <l n="l12">Centum myriadum plusquam millesimus auro</l>
               <l n="l13">Debetur numerus, Latii si pondere totum</l>
               <l n="l14">Distribuas nummi: lunaris massa metalli</l>
               <l n="l15">Maior erat decuplo, demptis maioribus aeris</l>
               <l n="l16">Et ferri cumulis: erat haec sine pondere moles.</l>
               <l n="l17">Nec gemmis aderat numerus, quas Numine plenus</l>
               <l n="l18">Tanto operi Princeps soboli post fata reliquit.</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Dicite nunc, reges, vestri quo ponitur auri </l>
               <l n="l2">Gaza, colonorum terrae et sudante popelli</l>
               <l n="l3">Fronte laboratus sanguis? Cruor iste cruorem</l>
               <l n="l4">Fundit, ubi potos inopum sudoribus enses</l>
               <l n="l5">Stringitis innocuo plerumque in pectore, saevi</l>
               <l n="l6">Victores, caelique sacras pessumdatis aras.</l>
               <l n="l7">Praestitus in censu, fuso sic sanguine sanguis</l>
               <l n="l8">Bullit, ut hoc regum perfundat pallia nimbo.</l>
               <l n="l9">Iessides immane sacris altaribus aurum</l>
               <l n="l10">Cogit et augusto ne religiosa supellex</l>
               <l n="l11">Deficeret templo, toto quas comparat orbe, </l>
               <l n="l12">Divina insumit decoranda ad limina gazas.</l>
            </div>
            <div n="div5" type="poesis-caput">
               <head n="head">5.</head>
               <l n="l1"> Si necdum cessas insulse requirere, vates:</l>
               <l n="l2">Dicite, Pontifices, in templo quid facit aurum? </l>
               <l n="l3">Te fatuum unius dicet sapientia regis,</l>
               <l n="l4">Te nequam alterius pietas, qui talia faris.</l>
               <l n="l5">Aurea sunt vestrae quae spumant pocula cenae,</l>
               <l n="l6">Aurea lanx fumat ventri factura saginam, </l>
               <l n="l7">Aurea sunt, sonipes brutus quae vincula gestat,</l>
               <l n="l8">Aurea pectoribus demissa monilia portat,</l>
               <l n="l9">Auro asper, fulvum mandit sub dentibus aurum,</l>
               <l n="l10">Aureus est, turpis quo stertit adultera, lectus,</l>
               <l n="l11">Largitori auri pietas non offeret aurum?</l>
               <l n="l12">Quas David bellator opes cumulavit, honori</l>
               <l n="l13">Numinis expendit, propriis quoque censibus auctas</l>
               <l n="l14">Heres pacificus, structo pietatis opumque</l>
               <l n="l15">Ingeniique simul moderantis cuncta trophaeo.</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Augusto spatium templo describitur asper</l>
               <l n="l2">Moria saxoso spectans orientia clivo</l>
               <l n="l3">Astra, tenebrosas mundo pellentia noctes.</l>
               <l n="l4">Hic idem mons est, centenis ante litandus</l>
               <l n="l5">Annis mille super fuerat quo filius almi</l>
               <l n="l6">Thariadae, cum vicinis in vepribus haerens</l>
               <l n="l7">Pro nato iussas aries tepefecerat aras . </l>
               <l n="l8">Hoc montis constructa iugo, spatiosior ipso </l>
               <l n="l9">Sed domus ista iugo; substructis undique muris</l>
               <l n="l10">Latior, aggestis templi stetit area glaebis.</l>
               <l n="l11">Dignus rege labor! Fuerant hic montis et aedis</l>
               <l n="l12">Fundamenta eadem, nec monti creditur ingens</l>
               <l n="l13">Depositum, nisi quae montem quoque sustinet ipsum</l>
               <l n="l14">Terra fidem faciat; nam summo ut vertice staret</l>
               <l n="l15">Delubrum, petiit clivi radicibus unis</l>
               <l n="l16">Pressa secuturae substerni marmora moli.</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Sed maiestatem tanti describere templi</l>
               <l n="l2">Quis potis est? Non si pariter mihi fronte serena</l>
               <l n="l3">Nectat adoreas et Smyrna et Mantua lauros,</l>
               <l n="l4">Hoc opus expediam. Nemo cui divite rivo</l>
               <l n="l5">Libera Pierio fluxit facundia nexu</l>
               <l n="l6">Hoc opus exegit; minus est ut nostra subacto</l>
               <l n="l7">Ad metri numerum speret sollertia Pindo.</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Ne damner dixisse nihil tantamque silendo</l>
               <l n="l2">Praeteriisse Domum, lauro meliore canentem</l>
               <l n="l3">Cingite, Pierides! Fuit hoc quadruplice templum</l>
               <l n="l4">Portarum numero, obiectas in quatuor orbis</l>
               <l n="l5">Respiciente plagas; sed quarum maior in Ortum</l>
               <l n="l6">Versa, peregrinis etiam speciosa patebat.</l>
               <l n="l7">Inde etiam externae sectae cultoribus ampla</l>
               <l n="l8">Non vetita, aprico praestabant atria saxo;</l>
               <l n="l9">Vestibuli cuius Tyriis asarota nitebant</l>
               <l n="l10">Marmoribus, varias quae multicolore lapillo</l>
               <l n="l11">Reddebant rerum formas; contra Euron et imbres</l>
               <l n="l12">Erectis circa xystis, Libanitide cedro</l>
               <l n="l13">Desuper in gyro stantes onerante columnas.</l>
               <l n="l14">Hoc vulgi commune forum; sese obvia templi</l>
               <l n="l15">Hinc sacra porta dabat, quae non subeunda profanis</l>
               <l n="l16">Gentibus, Hebraeos ducebat in atria mystas,</l>
               <l n="l17">Moseique libri populos; fueratque secundum</l>
               <l n="l18">Vestibulum, gradibus ter quinque, aliunde profectis</l>
               <l n="l19">Saxicolis licito sublimius atque superbis</l>
               <l n="l20">Porticibus cinctum, quorum laquearia cedro</l>
               <l n="l21">Pallida marmoreas pressere gravantia pilas.</l>
               <l n="l22">Vestibuli istius medio, caeloque patente</l>
               <l n="l23">Aenea surgebat constans flagrantibus ara</l>
               <l n="l24">Ignibus in tenues vertens holocausta favillas.</l>
               <l n="l25">Hic mare, vas ingens laticis, ter quatuor infra</l>
               <l n="l26">Suppositos pressit fusos ex aere iuvencos.</l>
               <l n="l27">Ista sacerdotum manuumque pedumque nitoris</l>
               <l n="l28">Unda, per occultos urbis transmissa canales, </l>
               <l n="l29">Cedronis bibulis absorbebatur arenis.</l>
               <l n="l30">Aequoris illius laevum paris aeris habebat</l>
               <l n="l31">Concha latus; fonsque iste fuit, quo vota Tonanti</l>
               <l n="l32">Non nisi lota pecus sacros transibat ad ignes.</l>
               <l n="l33">Proxima pandebat templi sancta atria porta </l>
               <l n="l34">Aurea, quae nulli non mystae adeunda patebat. </l>
               <l n="l35">Grande pavimenti planum procera tegebat</l>
               <l n="l36">Nodi ignara abies, sed quam non cernere fecit</l>
               <l n="l37">Aurea quae tecto radiabat lamina ligno.</l>
               <l n="l38">Arte laborati constructus pondere saxi</l>
               <l n="l39">Surgebat paries, cedros indutus ab omni</l>
               <l n="l40">Parte; labor solido rutilabat cedrinus auro.</l>
               <l n="l41">Tectum etiam augusti splendens fulgore metalli</l>
               <l n="l42">Eminuit, reliquo par respondere nitori.</l>
               <l n="l43">Hic auri pretiosa stetit septemplice lampas</l>
               <l n="l44">Lumine, quae totidem circumprotensa lucernis,</l>
               <l n="l45">Assidua noctes flamma lucere diesque</l>
               <l n="l46">Scintillare dabat, victor qua postea Romae</l>
               <l n="l47">Dicitur Assyrio Titus exultasse triumpho.</l>
               <l n="l48">Hic sacra compositis fumans suffitibus ara,</l>
               <l n="l49">Tota aurum, gratis replebat odoribus auras,</l>
               <l n="l50">Quos sibi componi Numen de thure Sabaeo</l>
               <l n="l51">Iusserat; egregii cui miscebantur odoris</l>
               <l n="l52">Galbana, cum myrrhae lacrymis onychaeque fragrantis</l>
               <l n="l53">Addita fumabat sacro pars purior igni.</l>
               <l n="l54">Hic etiam laticem numquam prohibente scatebat</l>
               <l n="l55">Dextrum fonte latus, cui aequoris aenea lymphas</l>
               <l n="l56">Debebant et labra suas, et habere perennes</l>
               <l n="l57">Inde sibi elegit luteris concha liquores.</l>
               <l n="l58">Haec miranda aulae facies, haec gloria solos</l>
               <l n="l59">Excipiens mystas, ubi non nisi flammeus auri</l>
               <l n="l60">Spectari potuit splendor, domus ista nec unquam</l>
               <l n="l61">Calcari potuit, nisi calcaretur et aurum.</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Pars tamen augusti non haec dignissima templi,</l>
               <l n="l2">Ista nec arcanis legalibus apta fuere</l>
               <l n="l3">Atria: claudebant aliae cernique vetabant </l>
               <l n="l4">Intimius conclave fores, ubi sanctius Arcae</l>
               <l n="l5">Servatae penetrale fuit, quam corniger olim</l>
               <l n="l6">Isacidûm iussis panxit caelestibus Heros.</l>
               <l n="l7">Eripiens adyti visum pandebat ab alto </l>
               <l n="l8">Obiectum portis, oculorum illustre renidens</l>
               <l n="l9">Illicio velum. Bysso huic intexta rubebat</l>
               <l n="l10">Purpura, connexo splendens hyacinthina cocco</l>
               <l n="l11">Tela, ferens varios quos finxerat ore Cherubos</l>
               <l n="l12">Ridentes multoque genas accenderat astro</l>
               <l n="l13">Ingenio pollens, nec parca laboris Arachne.</l>
               <l n="l14">Lilia, narcissos, Cypriae quoque sanguine plenos</l>
               <l n="l15">Tela dabat Veneris flores, ubi mira colorum</l>
               <l n="l16">Spectanti laetas referebat gratia formas.</l>
               <l n="l17">Carbasus haec illa est, Christi quam funere sectam</l>
               <l n="l18">Arcana virtute stupens aspexit Apella.</l>
               <l n="l19">Hâc occulta stetit pars illa sacerrima templi</l>
               <l n="l20">Interiusque adytum, nemo quo fingere gressum</l>
               <l n="l21">Tentasset, nec mysta quidem: fuit annuus uni</l>
               <l n="l22">Pontifici summo ingressus, quae solus adibat</l>
               <l n="l23">Intima praemisso thuris sacraria fumo.</l>
               <l n="l24">Augustale sacrum, celsus cui marmore secto </l>
               <l n="l25">Surgebat paries et marmor odora tegebat</l>
               <l n="l26">Cedrus et affixum cedros absconderat aurum. </l>
               <l n="l27">Lucebat penetrale auro, caeleste viretum</l>
               <l n="l28">Caelatura dabat. Surgebant aurea passim</l>
               <l n="l29">Lilia et insculptus pomi tulit aurea stipes</l>
               <l n="l30">Mala, quibus viridis mater si planta fuisset,</l>
               <l n="l31">Ficta negarentur; palmae volucresque Cherubi,</l>
               <l n="l32">Gemmarum figmenta, manus artisque fuere</l>
               <l n="l33">Luxuriantis opus : nactae laquearia flammae,</l>
               <l n="l34">Accensaeque auro reddebant Castora stellae.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Hinc librare licet qualis fuit ista supremi</l>
               <l n="l2">Maiestas adyti; multum si dicere paucis</l>
               <l n="l3">Expedit, haud dubium est. Speculum sincerius ista</l>
               <l n="l4">Maiestate loci, quam lumine cernimus, omnis</l>
               <l n="l5">Non habuit tellus quod verior esset Olympi</l>
               <l n="l6">Effigies et sole gravi conformior aethrae.</l>
               <l n="l7">Hic aulae medium quae prodigiosa tenebat</l>
               <l n="l8">Arca, Dei solium, solidi rutilabat<note place="foot" n="note">225 rutilabat
                : nutilabat</note> ab auri</l>
               <l n="l9">Lumine; quam simili tectus stipare metallo</l>
               <l n="l10">Bisgeminus passis constans fuit Aliger alis.</l>
               <l n="l11">Tectum erat ex auro, quod ne saturo incuba ventre</l>
               <l n="l12">Foedaret volucris, fixis pungentibus auri</l>
               <l n="l13">Cuspidibus poenale fuit: mucronibus unde</l>
               <l n="l14">Territus auratis, vitare pericula cautus</l>
               <l n="l15">Milvius, aut pica, aut corvus, passerve solebat.</l>
               <l n="l16">Tanta fuit quondam Solymaei gloria templi.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Craterum par gaza fuit, sollemne colendo</l>
               <l n="l2">Apta aris servire Deo, nec degener aedi</l>
               <l n="l3">Augustae numerus: cuncta haec vel purius aurum</l>
               <l n="l4">Argentumque dedit. Nullus vasa alba metallo</l>
               <l n="l5">Calculus absolvit. Complebant aurea multas</l>
               <l n="l6">Myriades, quorum immanem cognoscere molem</l>
               <l n="l7">Optanti refero: quantum modo totius orbis</l>
               <l n="l8">Optima pars auri cumulum proferre valeret – </l>
               <l n="l9">Hac illo minus est: tantae vix credita gazae</l>
               <l n="l10">Fama sacro debet, quod non sit ludicra, vero. </l>
               <l n="l11">Hanc patrio Euphrati miseram populata Sionem</l>
               <l n="l12">Fortunam Chaldaea tulit cessitque superbo</l>
               <l n="l13">In spolium regi, cui formidanda tumoris</l>
               <l n="l14">Poena fuit, bruto similem mugire bisonti.</l>
               <l n="l15">Annorum post dena tamen si quatuor addat</l>
               <l n="l16">Lustra, Semiramiae Cyro domitore columbae,</l>
               <l n="l17">Mollis Achaemenium capta Babylone subiret</l>
               <l n="l18">Cum Chaldaea iugum, captivo victor ademit</l>
               <l n="l19">Serviles Iudae laqueos et compede fracta</l>
               <l n="l20">Assyria patriam libertatemque benignus</l>
               <l n="l21">Restituit princeps direptique omnia templi</l>
               <l n="l22">Vasa reversuris Solymam concessit Apellis.</l>
               <l n="l23">Quae tamen Ausonios iterum decorasse triumphos,</l>
               <l n="l24">Spectavit Romana Tito victore potestas.</l>
               <l n="l25">Funere Messiae postquam foedasset iniquas</l>
               <l n="l26">Infamis Iudaea manus, Tarpeia nefandum</l>
               <l n="l27">Signa adsunt ultura scelus templique relictum</l>
               <l n="l28">E flammis cinerem nocuo cum sanguine miscent.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Inter Idumaeas, Latia quas cuspide miles</l>
               <l n="l2">Collegit Romanus opes, fuit arca micantis</l>
               <l n="l3">Illustris splendore auri, fuit aurea panum</l>
               <l n="l4">Mensa, fuit lampas septem fecunda lucernis</l>
               <l n="l5">Aurea craterumque argenti immanis et auri, </l>
               <l n="l6">Oppressam numquam numerus visurus Idumen.</l>
               <l n="l7">Sic Salomoniacos lusit fortuna labores,</l>
               <l n="l8">Cuius in externos transivit gaza triumphos.</l>
               <l n="l9">Pacificus tamen hoc a maiestate Latina</l>
               <l n="l10">Obtinuit princeps: quod Pax conflaverat olim</l>
               <l n="l11">Libertasque aurum, levius quo ferret ademptas</l>
               <l n="l12">Libertatis opes, Pacis gaudebat in aede,</l>
               <l n="l13">In gremio molis, libertatisque Latinae,</l>
               <l n="l14">Captivae spolium Solymae regale reponi.</l>
               <l n="l15">Vel fati vis ista fuit, migraret in Arcem</l>
               <l n="l16">Ut sobolis defuncta parens, ubi egena potentem</l>
               <l n="l17">Regnorum synagoga fidem populosque legentem </l>
               <l n="l18">Aspiceret natam: moriensque vetusta Sionis</l>
               <l n="l19">Umbra, suo clarum signaret funere solem,</l>
               <l n="l20">Ut Carmeleus decor ubertasque Saronis</l>
               <l n="l21">Et Libani in Latios transiret gloria colles.</l>
               <l n="l22">Grande decus defuncta tuis Iudaea paratur </l>
               <l n="l23">Exequiis; dignam tantus cinis occupat urnam:</l>
               <l n="l24">Caesaris Assyrio raperis tumulata triumpho.</l>
               <l n="l25">Funeris hanc pompam regum stipante senatu,</l>
               <l n="l26">Clauderis Ausonio, mater Synagoga, sepulchro:</l>
               <l n="l27">Cui Pacis templo illatae, quod fama ferebat</l>
               <l n="l28">Aeternum, bene lege novâ Romana precari</l>
               <l n="l29">Visa est maiestas: aeterna in pace quiescat.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Sed Mariam iam Musa cane intrantemque sacratum</l>
               <l n="l2">Delubri limen, ter quinûm conspice laetam</l>
               <l n="l3">Ascensu graduum seque imo corde litantem</l>
               <l n="l4">Immensam Authori trimam perpende puellam.</l>
               <l n="l5">Est locus in templo, genti interdicta profanae</l>
               <l n="l6">Area, praeclarum sacris confine tiaris</l>
               <l n="l7">Vestibulum, quo secta suis domicilia muris,</l>
               <l n="l8">Quinque super denis graduum sublimia saxis</l>
               <l n="l9">Obvia lustrati scandebant tecta tribules.</l>
               <l n="l10">Foedus adorabat nequaquam hic Numen Apella,</l>
               <l n="l11">Iustitiae legalis inops, sed munda subibat</l>
               <l n="l12">Turba locum, pietate calens, ubi Codice legis</l>
               <l n="l13">Et Vatum antiquis oracula prodita fastis</l>
               <l n="l14">Auribus hausta rudem Moseo dogmate prolem</l>
               <l n="l15">Formabant et fata palam ventura sonabant.</l>
               <l n="l16">His viduae sanctaeque nurus teneraeque puellae</l>
               <l n="l17">Degebant tectis, precibusque aetatis honestos</l>
               <l n="l18">Addebant mores curis caelestibus aptos. </l>
            </div>
            <div n="div14" type="poesis-caput">
               <head n="head">14.</head>
               <l n="l1"> Appositum voto postquam concurrere tempus</l>
               <l n="l2">Viderat Anna, pio senis accedente mariti</l>
               <l n="l3">Arbitrio, statuit plus non servare potentem</l>
               <l n="l4">Delubri sobolem. Iam ter sua sidera Titan</l>
               <l n="l5">Absolvit, quartumque redux sol ibat in annum, </l>
               <l n="l6">Grandaevo cum fusa utero rorantia coepit </l>
               <l n="l7">Sugere maternis collecta alimenta papillis.</l>
               <l n="l8">“Iam satis,” Anna inquit, “terrenae, caelica proles,</l>
               <l n="l9">Matris habes, meliora tuo inventura calori</l>
               <l n="l10">Pabula. Sacratas templi pete, filia, sedes:</l>
               <l n="l11">Hic divina tuae Numen caeleste parabit</l>
               <l n="l12">Nutrimenta fami: Charitum plenissima suges</l>
               <l n="l13">Ubera, nectareis animam saturantia succis.”</l>
               <l n="l14">His ita perpensis sic est affata maritum</l>
               <l n="l15">Anna: “Deest nostris ultra nil, optime coniux, </l>
               <l n="l16">Pollicitis, sancti quam summo Antistite templi</l>
               <l n="l17">Auspice divinas Soboles concedat in aedes.</l>
               <l n="l18">Ergo age nunc, coniux, siquidem neque filia nostris</l>
               <l n="l19">Obnixa est votis, primo te siste gerenti</l>
               <l n="l20">Imperium mystae promissaque debita nostri</l>
               <l n="l21">Dic thalami et Natam sancta pete sede dicari. </l>
               <l n="l22">Conveniant iustis ut singula ritibus, istud</l>
               <l n="l23">Posce, Ioachime, ut princeps pro more sacerdos</l>
               <l n="l24">Postibus inducat sanctis prolemque benignus</l>
               <l n="l25">Suscipiat sociamque sacris velit esse puellis.”</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Summus erat, templo quo tempore trimula Virgo</l>
               <l n="l2">Praesentanda fuit, Davidis ab urbe sacerdos</l>
               <l n="l3">Buzides Simon, quem Phoebetide remoto</l>
               <l n="l4">Herodes prima voluit fulgere tiara.</l>
               <l n="l5">Simonis siquidem Mariamnes gratia natae</l>
               <l n="l6">Tanta fuit tantusque decor talisque per omnem</l>
               <l n="l7">Iudaeam formae rumor, lasciva cruenti</l>
               <l n="l8">Cuius amor potuit succendere corda tyranni.</l>
               <l n="l9">Et licet istius castas scelerata potestas</l>
               <l n="l10">Damnaret leges; solii sed honore putasset</l>
               <l n="l11">Quod tantum frontis dignum decus, igne pudici</l>
               <l n="l12">Effecit thalami captivos virginis ignes.</l>
               <l n="l13">Dignus rege decor fuit huic, sed regibus impar</l>
               <l n="l14">Nobilitas. Quae ne<note place="foot" n="note">347 ne : nec</note>
            thalamos prohiberet amatae</l>
               <l n="l15">Virginis, inicitur patri par regibus altus</l>
               <l n="l16">Pontificalis apex. Sed ubi formare iugales</l>
               <l n="l17">Connubii vult rite thoros, non rite priori</l>
               <l n="l18">Detractae Capiti probrum tulit ille tiarae.</l>
               <l n="l19">Sed rara impuris numquam fuit ista tyrannis</l>
               <l n="l20">Improbitas, calcata quibus legalis honestas</l>
               <l n="l21">Et iuris neglectus honos, ubi ventilat atras</l>
               <l n="l22">Cypris, amorque faces; quëis fortia semper iniquus</l>
               <l n="l23">Sacrorum ad lusum parat argumenta Cupido.</l>
               <l n="l24">Taliter Herodes contra fas legis et aequi,</l>
               <l n="l25">Fascibus exornat sacris mitraeque coronat</l>
               <l n="l26">Simonem socerum, formosae ut iusserat ardor</l>
               <l n="l27">Virginis et regni titulus, quem fortius omni</l>
               <l n="l28">Ducenda in thalamos urebat femina recto.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Hunc Simonem igitur, fuerat cui tempore multo</l>
               <l n="l2">Nota Ioachimi virtus probitasque, requirit</l>
               <l n="l3">Ipse Ioachimus. Quem mox cognovit eundem</l>
               <l n="l4">Esse virum Simon, qualem ille minoribus olim</l>
               <l n="l5">Adiunctus mystis sacris opulenta ferentem</l>
               <l n="l6">Vidit dona aris: nam quos ducebat avitis</l>
               <l n="l7">Proventus fructusque agris Solymaea petentis</l>
               <l n="l8">Fana peregrini voluit templique piorum</l>
               <l n="l9">Esse ministrorum; largus quos ille quotannis,</l>
               <l n="l10">In sua servato vix lucra triente, fovebat.</l>
               <l n="l11">Hunc praesul postquam accepit sua poscere Simon</l>
               <l n="l12">Ora, iubet propriis dignum succedere tectis</l>
               <l n="l13">Admittique virum, praesens qui tabulis altum</l>
               <l n="l14">Affatur mystam: “Solymae sanctissime Flamen,</l>
               <l n="l15">Et templi summe Antistes, me pauca loquentem </l>
               <l n="l16">Te supplex audire precor: mihi filia nata est,</l>
               <l n="l17">Et thalami flos illa mei, quam cedere templi</l>
               <l n="l18">Obsequio mea vota iubent. Nam viximus una</l>
               <l n="l19">Anna et ego sine prole diu tulimusque iugalis </l>
               <l n="l20">Opprobrium commune thori, cui nulla tot annis</l>
               <l n="l21">Accessit soboles. Prolis sed luce carentes</l>
               <l n="l22">Numen honoravit taedas: lux unica maesti</l>
               <l n="l23">Connubii nata est, pro qua stant debita nostri</l>
               <l n="l24">Quod dedimus, templo ut famuletur filia, voti.</l>
               <l n="l25">Iamque ter assuetum Phaëton bissena per astra</l>
               <l n="l26">Consumavit iter, quartumque reversa priores</l>
               <l n="l27">Aetheris ad flammas Phoebi rota denotat aptam</l>
               <l n="l28">Aetatem soboli augusta Salomonis in aede</l>
               <l n="l29">Cui sacra maternis succedat cura papillis.</l>
               <l n="l30">Auspice te, Simon, fieri precor ista: puellam</l>
               <l n="l31">Praesul in augustos infer, sacrate, penates.”</l>
               <l n="l32">Huic contra Antistes: “Thalami te laetor, amice,</l>
               <l n="l33">Evasisse probrum: steriles pensavit Olympus</l>
               <l n="l34">Optata si prole annos, maiore seniles</l>
               <l n="l35">Laetitia afflavit rugas: quod filia voto</l>
               <l n="l36">Si templo promissa tuo, pietate rependis</l>
               <l n="l37">Quae donat pietate Deus: nec nostra reluctans</l>
               <l n="l38">Officia impendam ducendae in templa puellae.”</l>
               <l n="l39">Hic Ioachimus comi sermone reponens</l>
               <l n="l40">Pontifici grates, imae se postibus effert</l>
               <l n="l41">Flaminiae, propriaeque domus ad limina tendit.</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Inde petit gemino fulgente Nazareth astro,</l>
               <l n="l2">Et matre et nata pater ut se tertius illis</l>
               <l n="l3">Addiderat splendor; completi luminis instar</l>
               <l n="l4">Fulgebat terrena Trias. Venit obvia sancto</l>
               <l n="l5">Anna viro, legis quae natam arcana legentem</l>
               <l n="l6">Observans Solymis hunc advenisse Rebeccae </l>
               <l n="l7">Audierat monitu famulae dominumque salutat.</l>
               <l n="l8">Cui ille in templum ducendae Virginis aequum</l>
               <l n="l9">Praesulis exponit placitum: mox languidus Annam</l>
               <l n="l10">Irrigat, et maestis corrugat vultibus imber. </l>
               <l n="l11">Haec tamen ut sese agnovit, componere prompta </l>
               <l n="l12">Naturae affectus, siccis accusat ocellis </l>
               <l n="l13">Maternas lacrymas, constans postponere templi</l>
               <l n="l14">Obsequio votoque pium genitricis amorem.</l>
               <l n="l15">“Tempus adest iam, nata,” inquit, “quod subtrahet orbae,</l>
               <l n="l16">Divinoque locet tecto te, dulce parentis</l>
               <l n="l17">Pignus: abi tamen et sacri pete limina fani</l>
               <l n="l18">Pars animae non una meae, sed tota parentis</l>
               <l n="l19">Vita calorque tuae. Numquam, lectissima proles,</l>
               <l n="l20">Te querar absentem, numquam divisa relinqui</l>
               <l n="l21">A te posse gemam: quo te mea degere tecto</l>
               <l n="l22">Nata iubet Numen, tecum indivisa manebo</l>
               <l n="l23">Qua melior sum parte parens: non deseret unquam</l>
               <l n="l24">Anna tuos, imo pressit quos pectore vultus,</l>
               <l n="l25">Et tecum semper praesens non visa morabor.”</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Iam prope lux aderat, quae ter septena dierum</l>
               <l n="l2">Infamis pelago secat intervalla November,</l>
               <l n="l3">Post primam istius lunae vicesima: voto</l>
               <l n="l4">Solvendo praefixa dies. Tunc provida natae</l>
               <l n="l5">Anna puellares Phrygiae quas fecerat artis</l>
               <l n="l6">Illecebrâ tunicas, florum variata figuris</l>
               <l n="l7">Tegmina depromit: nivea cervice fluentem</l>
               <l n="l8">Addidit his roseam ferientemque atria pallam.</l>
               <l n="l9">Singula disponit genetrix et singula prolis</l>
               <l n="l10">Ad cultum Solymis votum positura reponit.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Est via quae ternae spatium non molle diei</l>
               <l n="l2">Postulat et Solymis triplici distare beatos</l>
               <l n="l3">Cogit sole lares, felix ubi semper amoeno</l>
               <l n="l4">Nazareth adiectas oblectat vertice valles. </l>
               <l n="l5">Iuncta viro sobolique, viam premit Anna superbas </l>
               <l n="l6">Ducentem ad Solymae turres: descendit ab alto</l>
               <l n="l7">Urbis ut aversae clivo, tum forte minori </l>
               <l n="l8">Contentus torrente Cison occurrit, utrâque</l>
               <l n="l9">Longa tribus geminae lambens confinia ripâ.</l>
               <l n="l10">Una Zabulonis campos rigat, altera montes</l>
               <l n="l11">Fortunata tuos fecundis roribus Hermon.</l>
               <l n="l12">Dulcibus Aurorae lacrymis hic vertice pingui</l>
               <l n="l13">Praevalidi laetas Issacharis umbrat aristas.</l>
               <l n="l14">Perpetuis mox inde patent data culmina diris,</l>
               <l n="l15">Quo nulli veniunt rores, pluviamque negantes</l>
               <l n="l16">Occurrunt tantum nubes: ut gramina perdat,</l>
               <l n="l17">Sidus aquosarum venit imbris inane sororum.</l>
               <l n="l18">Hinc subito planis protenditur area glebis,</l>
               <l n="l19">Una Manasseae telluris portio, fuso</l>
               <l n="l20">Quam Doris Iordana secat; campique relicta</l>
               <l n="l21">Planitie laevaeque iugo Samaritidis aequum</l>
               <l n="l22">Sichima praebet iter; lascivi ubi principis ignes</l>
               <l n="l23">Effusus tota urbe cruor restinxit, et atram</l>
               <l n="l24">Flagitii maculam concisi sanguine regis</l>
               <l n="l25">Germanae lavere manus diraeque – cruento</l>
               <l n="l26">Bisgemini fratres sunt ulti opprobria ferro.</l>
               <l n="l27">Cernitur hic tumulus Iosippi et villa paterno</l>
               <l n="l28">Cunctorum soli fratrum superaddita dono.</l>
               <l n="l29">Hinc Lebnae turres, hinc praetereunda Garizim</l>
               <l n="l30">Fana, profanatae cultu Iovis Hospitis arae.</l>
               <l n="l31">Inde petunt Machmas, ubi cena secunda profectam</l>
               <l n="l32">A patria excepit Triadem: labor inde diei </l>
               <l n="l33">Simplicis Hebraeae primam fert gentis in urbem.</l>
               <l n="l34">Attulit huc omnes vesper, proprioque penatum</l>
               <l n="l35">Limine Iesseos vidit lux sera tribules.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Proxima spondebat solito magis ore serenum</l>
               <l n="l2">Exurgens aurora diem, quo mane puellam </l>
               <l n="l3">Insomnem caeloque animum palmasque ferentem</l>
               <l n="l4">Visit uterque parens maternaque arte paratos</l>
               <l n="l5">Virgineis Natae membris aptavit amictus.</l>
               <l n="l6">Vestis erat quam pinxit acus; nam sedula mater</l>
               <l n="l7">Anna sub umbrosa platano studiosa rosarum</l>
               <l n="l8">Dispositas spectare acies gratasque mariti</l>
               <l n="l9">Delicias horti solita observare, virentes</l>
               <l n="l10">Traxit ad exemplar, sobolis pro tegmine, flores.</l>
               <l n="l11">Pulchrum matris opus: materni stamine fili</l>
               <l n="l12">Nec melior natura fuit: discernere veris</l>
               <l n="l13">Vita et odor poterant Annaeam floribus artem;</l>
               <l n="l14">Par utrique color, fuit et par linea utrisque.</l>
               <l n="l15">Cingula stringebant fixis candentia bullis</l>
               <l n="l16">Virgineum pectus: cingentis pectora zonae</l>
               <l n="l17">Fibula erat duplex adversis morsibus anguis;</l>
               <l n="l18">Ut veteri Stygius numquam quae labe momordit,</l>
               <l n="l19">Illa triumphatus decoraret corda cerastes,</l>
               <l n="l20">Et fera victrici servirent colla puellae.</l>
               <l n="l21">Artubus illa prior chlamis addita et altera parvis</l>
               <l n="l22">Latior ex humeris fluxit diversa laboris</l>
               <l n="l23">Palla, potens reliquas Natae circumdare vestes.</l>
               <l n="l24">Olli caeruleus fuerat color, ipsa serenae</l>
               <l n="l25">Effigies aethrae, qualisque aestate calenti</l>
               <l n="l26">Imbriferae vacuus nubis spectatur horizon.</l>
               <l n="l27">Virgineo capiti molli de flore paratam,</l>
               <l n="l28">Quam mitis dabat Autumnus, generosa corollam</l>
               <l n="l29">Applicuit Mater: nec enim iurata parentum</l>
               <l n="l30">Debuit ista suis privari victima sertis.</l>
               <l n="l31">Flava comas virgo, nivea cervice fluentes</l>
               <l n="l32">Excipiens humeris, colloque albente, capillos,</l>
               <l n="l33">Ceu radiis Aurora novis cum luce quieta</l>
               <l n="l34">Memnoniis abluta comas emergit ab undis,</l>
               <l n="l35">Fulgebat Maria et roseo vernante labellis,</l>
               <l n="l36">Caelestes animi flammas prodebat in ostro.</l>
               <l n="l37">Hoc igitur cultu sacrati limina templi</l>
               <l n="l38">Virgo petit; matrisque latus sanctumque severa </l>
               <l n="l39">Observare patrem Solymis ex aede paterna</l>
               <l n="l40">Egreditur gaudens, communis victima voti.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> His aderat comes, Hebronis pius incola, vates</l>
               <l n="l2">Zacharias, Levita sacer, cui iuncta marito</l>
               <l n="l3">Uxor Elisa thoro, terris quam protulit Annae</l>
               <l n="l4">Ismerie germana soror. Fuit illa iugali</l>
               <l n="l5">Infecunda viro, donec nutante senecta</l>
               <l n="l6">Natura pareret contradicente Prophetam.</l>
               <l n="l7">Illa virum iucunda sequi trimamque videre </l>
               <l n="l8">Anxia cognatam, montes post terga relinquens</l>
               <l n="l9">Sublimis Iudaea tuos, accessit ad urbem</l>
               <l n="l10">Et regum solio claram, sacraeque beatam</l>
               <l n="l11">Maiestate Domus: qua convenientibus una</l>
               <l n="l12">Cognatis, trimâ solvuntur vota puellâ.</l>
               <l n="l13">Sanctorum quinque adfuerant pia cognatorum</l>
               <l n="l14">Pectora: quam rarum decus! uniusque propagis</l>
               <l n="l15">Mira fides, pietasque! Istis comitantibus aedem</l>
               <l n="l16">Augustam ingreditur Virgo, transgressaque plures </l>
               <l n="l17">Delubri postes, tandem pervenit ad illud</l>
               <l n="l18">Vestibulum, quod ter gradibus sublimia quinque</l>
               <l n="l19">Culta Palaestinis aperit conclavia nymphis.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Supremo graduum, vestitus epomide sacra,</l>
               <l n="l2">Pontificum summus, cidari byssoque tiarae</l>
               <l n="l3">Insignis, stabat Simon, augusta paratus</l>
               <l n="l4">Sub tecta illustrem proavis inducere Natam.</l>
               <l n="l5">Hic iurata Deo stetit inferiore triennis</l>
               <l n="l6">Virgo gradu; nec matrem ultra, sanctumque parentem</l>
               <l n="l7">Respiciens, ter quinque uno velut impete velox,</l>
               <l n="l8">Alta oculi ad nictum graduum intervalla coëgit.</l>
               <l n="l9">Hic mirati omnes superi vi flaminis actam</l>
               <l n="l10">Processisse rudem pedis aetatisque puellam</l>
               <l n="l11">Et vires superasse suas, quod tardior ipse</l>
               <l n="l12">Vincere magnanimus spatium deberet Achilles.</l>
               <l n="l13">Non aliter quam si volucris conclusa saligno</l>
               <l n="l14">Carcere, reclusi cum prospicit ostia clathri,</l>
               <l n="l15">Libertatis amans, non plus prohibente patentes</l>
               <l n="l16">Prosilit e cavea campos celerique volatu</l>
               <l n="l17">Quam vix luce sequi possis sua rura requirit – </l>
               <l n="l18">Talis erat Virgo, visa est cui maxima semper</l>
               <l n="l19">Libertas servire Deo, data quando potestas</l>
               <l n="l20">Divinos intrare aditus, secura beatas</l>
               <l n="l21">Hic animi libare dapes, terrena parentum</l>
               <l n="l22">Aeternorum avido solvit retinacula gressu. </l>
            </div>
            <div n="div23" type="poesis-caput">
               <head n="head">23.</head>
               <l n="l1"> Illius cognata domus maestique tribules</l>
               <l n="l2">Postremos Mariae cuperent ubi cernere vultus</l>
               <l n="l3">Supremumque audire vale; nec lumina retro</l>
               <l n="l4">Flectere, nec dulces versa aspexisse parentes</l>
               <l n="l5">Visa fuit, superae signans molimina flammae.</l>
               <l n="l6">Et magis aethereo caluit pusilla Tonante</l>
               <l n="l7">Virgo, foret propriae quam vimine clausa volucris</l>
               <l n="l8">Libertatis amans: caveam cum deserit ista,</l>
               <l n="l9">Arbore vicina residens sua vimina saepe</l>
               <l n="l10">Respicit et blanda affatur mala tecta querela.</l>
               <l n="l11">Noluit ista suae Virgo memor esse parentis</l>
               <l n="l12">Consecrata Deo: timuit ne pectoris imum</l>
               <l n="l13">Divideret lumen. “Lucis non secta requirat </l>
               <l n="l14">Hunc acies,” inquit, “certo quae vulnere figit,</l>
               <l n="l15">Pupillae explorat radio dum simplice Numen.</l>
               <l n="l16">Una oculorum acie nostro succumbit amori</l>
               <l n="l17">Omnipotens: collecta uno pia spicula sentit</l>
               <l n="l18">Lumine. Nolo meos oculorum dividat orbes,</l>
               <l n="l19">Aut pater, aut genetrix; uni indivisa reservo</l>
               <l n="l20">Venturo in gremium pupillae spicula Nato.”</l>
            </div>
            <div n="div24" type="poesis-caput">
               <head n="head">24.</head>
               <l n="l1"> Ipse etiam tenerae praesul miracula prolis</l>
               <l n="l2">Obstupuit Simon; qui dum ludibria lapsae </l>
               <l n="l3">Componit noctis, somnique ostenta revolvit,</l>
               <l n="l4">Miratur magis. Autumni diuturnior atros</l>
               <l n="l5">Noctis, in Auroram promoverat umbra iugales,</l>
               <l n="l6">Cum placidi Simon detentus imagine somni,</l>
               <l n="l7">Virgineam vidit speciem: formataque nocte,</l>
               <l n="l8">Non mage quam trimam referebant ora puellam.</l>
               <l n="l9">Ignota effigies mystae: cui lumine grandi </l>
               <l n="l10">Mox circumfusae, illibato surgere solem</l>
               <l n="l11">Ventre videt, terrasque suo splendore repleri.</l>
               <l n="l12">Depulso evigilat somno, nocturnaque librat</l>
               <l n="l13">Ludibria; extremae Praesul sed omnia noctis</l>
               <l n="l14">Ludibrium vix esse putat: stupet ille, nec una</l>
               <l n="l15">Perplexa ostenti variat praesagia mente.</l>
               <l n="l16">Aethra novos Phoebi cum mane recolligit ignes,</l>
               <l n="l17">Supremumque vocant templi stata munia Mystam,</l>
               <l n="l18">Impiger augustam Simon procedit ad aedem,</l>
               <l n="l19">Ut repleat sacras solitis suffitibus aras.</l>
               <l n="l20">Inde per auratos visit domicilia postes,</l>
               <l n="l21">Debilior quae sexus habet, monitusque docetur:</l>
               <l n="l22">Sancta Ioachimi quam ducat in atria Natam,</l>
               <l n="l23">Expectare suum, iuncto cum sanguine, culmen.</l>
               <l n="l24">Venit ut adversus graduumque in vertice sistens,</l>
               <l n="l25">Virginis explorat vultus. Advertit eandem</l>
               <l n="l26">Esse, puellari quam nox postrema figurâ</l>
               <l n="l27">Ostendit faciem, qua se lusisse putabat</l>
               <l n="l28">Umbrarum vacuis fallentem Morphea formis.</l>
               <l n="l29">Attonitus mystes, tum quid sibi visio somni </l>
               <l n="l30">Ludicra promittat, quid lux, quae trima puellae</l>
               <l n="l31">Membra superfuso radiorum ornaverat auro.</l>
               <l n="l32">Tum quae progrediens utero daret omnia Phoebus,</l>
               <l n="l33">Clara tenebroso diffundens lumina mundo, </l>
               <l n="l34">Serius expendit: quos menti oblata recondunt </l>
               <l n="l35">Aut docent veros noctis ludibria sensus</l>
               <l n="l36">Dinumerat, lumenque suis exquirit ab umbris.</l>
               <l n="l37">Ast immissa animo penetrare insomnia frustra</l>
               <l n="l38">Molitus, fatis istum committit honorem.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Interea Simon noctem hanc dum pectore versat,</l>
               <l n="l2">Herodis generi natalem accedere cenam </l>
               <l n="l3">Constituit conviva socer, cui ille locutus</l>
               <l n="l4">Multa super regni curis, super indole multa</l>
               <l n="l5">Natorum, Augusti quos munere Roma futuros</l>
               <l n="l6">Dixit Idumaeos patris post funera reges.</l>
               <l n="l7">Multa super prolis reditu, Romaque petenda</l>
               <l n="l8">Disseruit. Pariter Simon huic multa reponit</l>
               <l n="l9">Et grato sermone tenet. Sua somnia tandem</l>
               <l n="l10">Pandit et Herodem regni sceptrique paventem</l>
               <l n="l11">Exterret fatis. Qui dum componit obortos</l>
               <l n="l12">Corde metus, capit ista socer responsa Sacerdos:</l>
               <l n="l13">“Novi equidem Simon, nec te nescire putabo,</l>
               <l n="l14">Quam somni sit vana fides. Concepta sub umbris</l>
               <l n="l15">Nil lucis figmenta ferunt: coëuntia casu,</l>
               <l n="l16">Nocturno occurrunt rerum simulacra sopore.</l>
               <l n="l17">Fortuitus formarum error quid dicere veri,</l>
               <l n="l18">Aut casus quae fata potest protendere? Mendax </l>
               <l n="l19">Nos ubi collecta percellit imagine Morpheus,</l>
               <l n="l20">Fallere vult: quivis vero se decipit ipsum</l>
               <l n="l21">Mendaci dum credit. Habet tamen umbra quod almae</l>
               <l n="l22">Filia sit lucis, matrisque a lumine verum</l>
               <l n="l23">Saepe trahit: memini siquidem complura futuro</l>
               <l n="l24">Praelusisse suis figmentis somnia fato.</l>
               <l n="l25">Medicus Astyages somni inter ludicra visae</l>
               <l n="l26">Ex utero gnatae crescentis imagine vitis,</l>
               <l n="l27">Cuius in immensum protensi palmitis umbra</l>
               <l n="l28">Totus erat oriens, Cyro accessura nepoti</l>
               <l n="l29">Imperia agnovit. Vitio nil fata morante</l>
               <l n="l30">Obsistentis avi: cuius quoque somnia, nostrae</l>
               <l n="l31">Vera fuisse docent fractae Babylone catenae.</l>
               <l n="l32">Claraque Iosephi nox est, cui supplice spica</l>
               <l n="l33">Crevit honor dum distractum pro merce, secundum</l>
               <l n="l34">Effecit Phariis livor fraternus Osirim.</l>
               <l n="l35">Quod modo subiciam temet fortasse latebit</l>
               <l n="l36">Antistes, sed ego, cum me sata Marte teneret</l>
               <l n="l37">Roma potens, quando Augusti mihi munere venit</l>
               <l n="l38">Iudaeae regalis apex, audita notavi, </l>
               <l n="l39">Hospitii nostri clarus quae laude ferebat</l>
               <l n="l40">Pollio tum consul: sceptri nocturna Latini</l>
               <l n="l41">Augusto simulacra fidem fecisse, parentem</l>
               <l n="l42">Ventre gravem obiectâ de prole docentia formâ.</l>
               <l n="l43">Illa puerperio decimam cum proxima Lunam</l>
               <l n="l44">Tangeret, aethereis iungi sua viscera stellis</l>
               <l n="l45">Vidit et immensas aethrae diffusa per auras,</l>
               <l n="l46">Et Caelum terramque sua comprendere mole:</l>
               <l n="l47">Sopitoque patri (fuit hic Octavius) uxor</l>
               <l n="l48">Visa fuit rutilo (vide habent an somnia pondus)</l>
               <l n="l49">Surgente ex utero splendere puerpera Phoebo,</l>
               <l n="l50">Quo nunc sole calet mundi totius horizon.</l>
               <l n="l51">Imperiique orbis vatem tunc somnus agebat,</l>
               <l n="l52">Iudaeae fortasse novum sperare Monarcham</l>
               <l n="l53">Ostenso Titane docent omniscia rerum</l>
               <l n="l54">Fata? Sed ede rogo Mystes venerande, puellae</l>
               <l n="l55">Quis pater est, quod stemma viri, quae patria?” Simon</l>
               <l n="l56">Reddidit: “Aprici quae fixa est culmine montis</l>
               <l n="l57">Nazareth, optat ubi fuso torrente rigari</l>
               <l n="l58">Terra Zabulonis, Natae huius origine gaudet,</l>
               <l n="l59">Cui Ioachimus genitor, quem sanguine cretum</l>
               <l n="l60">Hebraeo, primos dat fama propagine reges</l>
               <l n="l61">Tangere Iesseos, ipsumque ad stemma vocare</l>
               <l n="l62">Ingentem Davida volunt. Sed regibus impar </l>
               <l n="l63">Est census: tamen hoc tantis prostrata ruinis</l>
               <l n="l64">Spirat adhuc Iessaea Domus. Nec mitis egentem</l>
               <l n="l65">Esse Ioachimum voluit fortuna: paternis,</l>
               <l n="l66">Unde inopes etiam servat, sibi sufficit agris.</l>
               <l n="l67">Hoc scio, saepe solent altos subvertere fasces</l>
               <l n="l68">Fortunae sortisque vices, non commovet ulla</l>
               <l n="l69">Isacidas Fortuna tamen, nisi caelite signo</l>
               <l n="l70">Admoniti pandant quae sunt ventura Prophetae.</l>
               <l n="l71">Si sacer ignota de Nazareth hactenus omnis</l>
               <l n="l72">Subticuit Vates, quid eam proferre recentis</l>
               <l n="l73">Famae posse putas? Non provenit inde quod altas</l>
               <l n="l74">Afficiat mentes.” “Nil me movet iste,” reponit</l>
               <l n="l75">Herodes, “somnus. Sed quod mihi saepe vetustis</l>
               <l n="l76">Auditum est extare libris, tibi dicere, Simon,</l>
               <l n="l77">Non opus est. Novisti etenim, paritura potentem</l>
               <l n="l78">Nostra quod Iudaea Ducem, quem totius orbis</l>
               <l n="l79">Expectat solium: fasces premet ille superbos,</l>
               <l n="l80">Ut paleas quas aura rotat, diademata regum</l>
               <l n="l81">Subiciet, solusque uno dominabitur ostro.”</l>
               <l n="l82">“Rex, ut ais,” retulit Simon, “haec fama vagatur,</l>
               <l n="l83">Nostraque nec tanti, fateor, Iudaea tepescit</l>
               <l n="l84">Religione ducis. Sed tunc, mihi credito, Princeps</l>
               <l n="l85">Is veniet mundique unus sublime capesset</l>
               <l n="l86">Imperium, scelerum plenis cum strata tyrannis</l>
               <l n="l87">Cervicem natura dabit ratioque petita</l>
               <l n="l88">Ad iugulum, fido sua defensore tueri</l>
               <l n="l89">Iura impos taetra condet caligine mundum. </l>
               <l n="l90">Cum leges fasque omne ruet cedetque trementem</l>
               <l n="l91">Nequitiae ad spolium fugiens Astraea bilancem,</l>
               <l n="l92">Tunc veniet primi reparator idoneus aevi.”</l>
               <l n="l93">Contra ait Ascalides: “Credo felicia victrix</l>
               <l n="l94">Nequities iam signa movet vitiumque faventes</l>
               <l n="l95">Excipit Aeolidas sceleratis puppibus auras.</l>
               <l n="l96">Nulla aequi pactique fides: durosque reliquit</l>
               <l n="l97">Terrigenas virtutis amor. Quid nequius hoste</l>
               <l n="l98">Auditum est nostro, fallax cui Parthia favit,</l>
               <l n="l99">Antigono? Quamvis demum mea perfidus arma</l>
               <l n="l100">Sensit; cui etiam victis ex regibus uni</l>
               <l n="l101">Postea Romanae collo rubuere secures.</l>
               <l n="l102">Insidias fraudesque illas quis dicet, iniquae</l>
               <l n="l103">Mollitur quos mentis Arabs? Pro pace petenda</l>
               <l n="l104">Transmissos Aretas nuper crudele peremit</l>
               <l n="l105">Legatos: ubi lex prohibens offendere sanctum</l>
               <l n="l106">Legati nomen? Sed nil moror extera regum</l>
               <l n="l107">Crimina et infidae gentis probra. Proximus ardet</l>
               <l n="l108">Perfidia sanguis, sese domestica stirpis</l>
               <l n="l109">Extulit impietas, quae ceu saeviret in hostem,</l>
               <l n="l110">Saevit in affinem. Quas me quoque saepe cruento –</l>
               <l n="l111">O fatum crudele! – faces restinguere ferro</l>
               <l n="l112">Impulit et vitam agnata cervice pacisci!” </l>
               <l n="l113">His dictis, memor interitus caedisque suorum,</l>
               <l n="l114">Callidus ingemuit princeps, cui mente solebat</l>
               <l n="l115">Hircani cruor ingratumque haerere peremptae</l>
               <l n="l116">Funus Alexandriae, alterius quoque coniugis insons</l>
               <l n="l117">Umbra aliaeque animae voluit quas una tyranni</l>
               <l n="l118">Ira fuisse reas; fuerantque immitia saevae,</l>
               <l n="l119">Quam ferus Ephratae exhibuit, praeludia scenae. </l>
               <l n="l120">Dirum iterum mulcere ducem non degener infit</l>
               <l n="l121">Turpis adulator Simon: “Extare scelestos</l>
               <l n="l122">Quos ratio virtusque fugit non ambiguo, princeps;</l>
               <l n="l123">Nec tamen imperio virtus caret. Ille domator</l>
               <l n="l124">Perfidiae, facile accepturis vincla tyrannis</l>
               <l n="l125">Imperat Augustus; timet hunc quicumque Latina</l>
               <l n="l126">Non patitur virtute regi: sua frena momordit</l>
               <l n="l127">Orbis et Augusto ratio se Caesare munit.</l>
               <l n="l128">Si vero minus, Herodes, tibi provida rerum</l>
               <l n="l129">Imperium fortuna dedit, non impare, princeps,</l>
               <l n="l130">Flagitium virtute premis: par omnibus ultor</l>
               <l n="l131">Caesar et Herodes superest, nec poscit iniqua </l>
               <l n="l132">Alterius mucrone fides feritasque domari.</l>
               <l n="l133">Invicto salva est istorum robore virtus;</l>
               <l n="l134">Quo gemino veluti rectum se cardine volvit.” </l>
               <l n="l135">His una expensis Mystam socerumque tyrannus</l>
               <l n="l136">Amplexus, proprias gratus dimittit in aedes.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Nunc me sera vocant, subiit quae urgentibus annis</l>
               <l n="l2">Fata Ioachimus maturo plenior aevo.</l>
               <l n="l3">Ferventes necdum soles aestivaque signa</l>
               <l n="l4">Attigerat soboles Annae, mors quando paterni </l>
               <l n="l5">Connubii castas extinxit frigida taedas.</l>
               <l n="l6">Vix faciem quartum Lunae variaverat astrum,</l>
               <l n="l7">Et nitido Mariam crescentem expresserat ore;</l>
               <l n="l8">Cum gravis aetate et vergente in fata senecta</l>
               <l n="l9">Occubuit Ioachimus. Sic Phosphorus orta </l>
               <l n="l10">Conditur Aurora: visâ splendoris Eoi</l>
               <l n="l11">Lucifer occumbit flammâ: non ille propinquum</l>
               <l n="l12">Expectare solet, nec natum cernere solem.</l>
               <l n="l13">Talis erat Ioachimus, caligine priscae</l>
               <l n="l14">Legis olorino morum candore refulgens;</l>
               <l n="l15">Hebraeae cernens Eoa crepuscula noctis,</l>
               <l n="l16">Splendidus expirat, contentus ad usque serenam</l>
               <l n="l17">Fulsisse Auroram legalis Phosphorus umbrae.</l>
               <l n="l18">Iam nocturnorum legis praecesserat ingens</l>
               <l n="l19">Astrorum numerus, quibus obtigit eminus istam</l>
               <l n="l20">Suspirare facem: reliquis o pulchrior astris,</l>
               <l n="l21">Phosphore, signorum fax ultima nocturnorum,</l>
               <l n="l22">Multa Hebraearum stellarum nomina sortem</l>
               <l n="l23">Optavere tuam, geminae sub pondere legis</l>
               <l n="l24">Visa micare quidem, sed quae splendore beari</l>
               <l n="l25">Non valuere, tibi cuius data copia, flammae. </l>
               <l n="l26">Hac ignota abiit lacrymantis Pleias Adami,</l>
               <l n="l27">Eliae plaustrum, puppis Noëtica, Abelis</l>
               <l n="l28">Innocui Cygnus, Lyra Iessias, Ara fidelis</l>
               <l n="l29">Thariadae, Gedeonis ovis, Mosaicus anguis,</l>
               <l n="l30">Estheris diadema, gravis Nilotide spica</l>
               <l n="l31">Messis, Orionius Machabei mucro, litata</l>
               <l n="l32">Iephtias, et caesi Iudaeae gloria, fratres.</l>
               <l n="l33">Lucifer Aurorae genitor, cui fulgor ab ipsa </l>
               <l n="l34">Maior prole fuit, reliquis cedentibus astris,</l>
               <l n="l35">Ipse etiam cadis exanimis: tua lumina Limbo</l>
               <l n="l36">Claudi optant. Nato sed, Ioachime, relictae</l>
               <l n="l37">Prolis in occasum laetus potes ire sereno.</l>
               <l n="l38">Phosphore, gratis obis: expectant sidera lucem</l>
               <l n="l39">Iam defuncta tuam: postremum noctis avitae,</l>
               <l n="l40">Ioachime, iubar, reliquis coniungere legis</l>
               <l n="l41">Sideribus. Carus venies, certissimus ortae</l>
               <l n="l42">Aurorae testis quam suspirare sepultum</l>
               <l n="l43">In tenebris semen flentis non cessat Adami. </l>
               <l n="l44">Hanc Adam vocat ipse, expectat Noa, reposcit</l>
               <l n="l45">Abramus, cupit hanc Moses, hanc experit Isac,</l>
               <l n="l46">Progenitorque tuus David, claroque probatos</l>
               <l n="l47">Iustitiae splendore patres ea flamma fatigat.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Est locus, ut fertur, diro confinis Averno,</l>
               <l n="l2">Sanctorum domus: hoc olim confluxit ad antrum</l>
               <l n="l3">Purior Isacidum sanguis, quos criminis expers</l>
               <l n="l4">Integritas Stygiae potuit subducere poenae.</l>
               <l n="l5">Hanc Abramigenae, quique aequis moribus ante</l>
               <l n="l6">Thariaden obiere pii, coluere latentem</l>
               <l n="l7">Invisa tellure specum. Dixere vetusti</l>
               <l n="l8">Christicolae Limbum, communi voce notantes</l>
               <l n="l9">Terrae postremam Cocyti in finibus oram.</l>
               <l n="l10">Hic specus immanis coopertus fornice saxi,</l>
               <l n="l11">Phoebeae radios impar admittere lucis,</l>
               <l n="l12">Completus densa umbrarum caligine squalet</l>
               <l n="l13">Horridus: externo numquam penetrata calore</l>
               <l n="l14">Marmora primaevam duris sub cautibus auram,</l>
               <l n="l15">Nullo umquam Zephyro motam perflante, recondunt. </l>
               <l n="l16">Hoc antri squalore patrum praetriste ferebant</l>
               <l n="l17">Exilium sanctorum animae famulataque caelo</l>
               <l n="l18">Religio clausi damnum tolerabat Olympi.</l>
               <l n="l19">His pia iustorum diuturnis debuit umbris,</l>
               <l n="l20">Authorem promissae libertatis Iesum</l>
               <l n="l21">Expectare fides; cuius nisi nacta cruorem</l>
               <l n="l22">Non erat obstrictas sibi dimissura catervas</l>
               <l n="l23">Infera telluris regio, sine lumine, noctis</l>
               <l n="l24">Continuae caligo, atri vicinia Ditis. </l>
               <l n="l25">Sed licet innocuae Limbi tenebrosa tulissent</l>
               <l n="l26">Electorum animae, nullos dabat ille dolores,</l>
               <l n="l27">Aut poenas carcer; quas nec tetigere reorum</l>
               <l n="l28">Ultrices Erebi flammae, nec forma draconum, </l>
               <l n="l29">Saeva aut spectrorum vis terruit infernorum. </l>
               <l n="l30">Attamen una illis, sed non minor omnibus una</l>
               <l n="l31">Poena fuit, summa caeli regione remotos</l>
               <l n="l32">Empyrei tolerare sitim, vultusque bonique</l>
               <l n="l33">Copia divini fuerit subtracta quod illo</l>
               <l n="l34">Exilii damno, culpâ infelicis Adami.</l>
               <l n="l35">Illis poenarum dulcis comes, aurea summi</l>
               <l n="l36">In maerore mali, miseraque in sorte serenae</l>
               <l n="l37">Laetitiae nutrix nisi praeconcepta fuisset</l>
               <l n="l38">Spes tantum largita sui, quod flebile dulci</l>
               <l n="l39">Exilium patria, tenebras quod luce perenni</l>
               <l n="l40">Mutaret ventura salus, locus ille vocari</l>
               <l n="l41">Debuerat carcer, noxque horrida damnatorum.</l>
               <l n="l42">At quia poenarum hoc expers veniebat ad antrum</l>
               <l n="l43">Illorum probitas, quos olim tristia Limbi</l>
               <l n="l44">Vincula rupturi Herois spes viva tenebat </l>
               <l n="l45">Atque spei mensura fides, venturus in orbem</l>
               <l n="l46">Infera divinus minuebat damna Redemptor.</l>
               <l n="l47">Quot vero solis gyros habitura dolentem</l>
               <l n="l48">Spes foret haec Iudam, maestos torquebat Apellas – </l>
               <l n="l49">Incertae vis saeva morae. Quem vero silenti</l>
               <l n="l50">Lapsurum gutta rorem dixere Prophetae,</l>
               <l n="l51">Isto tellurem Auroramque madescere rore</l>
               <l n="l52">Clamabant vincti; verno hunc quod germine sacrae</l>
               <l n="l53">Signarent voces, illud prodire benigna</l>
               <l n="l54">Optabant tellure rei, quod nube soluta,</l>
               <l n="l55">In pluviam veluti, caelo descenderet iste</l>
               <l n="l56">Divinus Bellator. Aquae sitibundus hiabat</l>
               <l n="l57">Istius ad pluviam Limbus nubesque liquatis</l>
               <l n="l58">Imbribus hunc miseri laticem stillare rogabant – </l>
               <l n="l59">Non aliter quam cum summas vomit aethere flammas</l>
               <l n="l60">Sirius aestivoque ardent Hyperione durae</l>
               <l n="l61">Arvorum glebae, sterilesque humore carentes</l>
               <l n="l62">Titan urit agros, millena petentia nimbos</l>
               <l n="l63">Ora aperit tellus supplex humore rigari,</l>
               <l n="l64">Usa petit tali pluviae solacia suadâ.</l>
               <l n="l65">Tunc etiam grato si quae densatur ab Austro,</l>
               <l n="l66">Agricolae observant nubes, quae signa paratam</l>
               <l n="l67">In rivos abituram aiunt protendere lympham.</l>
               <l n="l68">Talis erat vinctus fidei Abramitidis heres,</l>
               <l n="l69">Fervidus optatae pro Vindice libertatis</l>
               <l n="l70">Sollicitare magis precibus caeleste Tonantis</l>
               <l n="l71">Subsidium, quam fecundas telluris aperta</l>
               <l n="l72">Ora petant nubes, gratosque ex nubibus imbres.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Saepe hos Aligeri caeli promissa docebant</l>
               <l n="l2">Custodes rata stare quidem, tamen usque morantem</l>
               <l n="l3">Statutum nescire diem, quo optata benigno</l>
               <l n="l4">Libertas cum sole aderit: Mosaica legis</l>
               <l n="l5">Nox tota in cursu est. Geminabant saepius illi:</l>
               <l n="l6">“Quid, Custos, de nocte? Manet quid noctis, amice</l>
               <l n="l7">Aliger? Heu, nimium longae da noscere finem</l>
               <l n="l8">Noctis!” “Adhuc tempus modicum tolerate” reponit</l>
               <l n="l9">Angelus. Illi iterum: “Heu modicum! Non praeterit unquam</l>
               <l n="l10">Hoc modicum! Semper modicum, semperque misellis</l>
               <l n="l11">Dicitur ‘Expecta!’ Nimis expectare quid ultra</l>
               <l n="l12">Saecula Servator post tot divine moraris?”</l>
               <l n="l13">Hos iterum alloquitur Custos: “Iam temporis huius</l>
               <l n="l14">Indulta est brevior vobis mora, septuaginta </l>
               <l n="l15">Hebdomadum numero: quater hinc ter denaque restat</l>
               <l n="l16">Hebdomas et vestras victor descendet ad umbras</l>
               <l n="l17">Messias nigroque hilares descendet Averno.”</l>
               <l n="l18">Exclamant maesti manes: “Anne ergo, beate</l>
               <l n="l19">Aliger, hoc modicum est? Quater et ter dena profundi</l>
               <l n="l20">Praeteritura manent antri septennia, nec tu</l>
               <l n="l21">Dicere formidas, modicum est? O saecula quinque </l>
               <l n="l22">Quam magnum modicum est! Vobis, caelestia, vobis</l>
               <l n="l23">Flamina pennigeri, modicum videatur id esse</l>
               <l n="l24">Crediderim, aeterno semper quëis numine plenis</l>
               <l n="l25">Mille anni sunt una dies; tellure sed ima </l>
               <l n="l26">Et Stygii mersis nobis prope limina Ditis,</l>
               <l n="l27">Una dies sunt mille anni. Vis quanta doloris</l>
               <l n="l28">Restat adhuc! Ades o citius, divine Redemptor!</l>
               <l n="l29">Diceris esse gigas equidem, sed passibus eheu</l>
               <l n="l30">Quam nimium lentis nostras descendis ad oras!</l>
               <l n="l31">Sit licet aeternum, sitque admirabile longum</l>
               <l n="l32">Quod moliris iter, non te tamen illa tuosque</l>
               <l n="l33">Longa gigantaeos remoretur semita gressus!”</l>
               <l n="l34">Talibus infernae resonabant vocibus umbrae.</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Quin etiam si quando aliquam Iudaea dedisset</l>
               <l n="l2">His tenebris post fata animam, cito discere manes</l>
               <l n="l3">Solliciti optabant: Solymaei qualia mystae</l>
               <l n="l4">Dant monita, afflatusque ferat responsa Sacerdos,</l>
               <l n="l5">Quam cito venturum, maestum Israëla molestis</l>
               <l n="l6">Erepturum umbris doceant oracula regem.</l>
               <l n="l7">Dicebantque obita Limbum quëis morte venire</l>
               <l n="l8">Contigit excelsum post Zorobabelis honorem,</l>
               <l n="l9">Quem pressa exilii poena sub Principe Cyro</l>
               <l n="l10">Chaldaeae victore tulit, Daniele quod aequo</l>
               <l n="l11">Vate, ter atque quater denas, nescire negatum est,</l>
               <l n="l12">Hebdomadas cessisse Deum, breviore Daturum</l>
               <l n="l13">Exilii promissa morâ finemque dolorum. </l>
               <l n="l14">Sed modica istius fuerant solacia vocis,</l>
               <l n="l15">Ante pii manes quam praedicere monente</l>
               <l n="l16">Aligero vinctae consolatore catervae.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Cum tribus, Assyrius quëis cesserat ignis, ephebis, </l>
               <l n="l2">Has etiam Vates Daniel devenerat umbras.</l>
               <l n="l3">Ille triumphantis dominas Euphratis ad undas</l>
               <l n="l4">Septuaginta, prius fati quam sanxerat ordo,</l>
               <l n="l5">Venturum hebdomadis ignara fallere voce</l>
               <l n="l6">Messiam cecinit: pariter cui saecula quinque ,</l>
               <l n="l7">Lustra super septem, tanti spectabile lumen</l>
               <l n="l8">Promisere Ducis. Sed Vates nesciit, illo</l>
               <l n="l9">Annorum qualis numerus manaret in antro,</l>
               <l n="l10">Discere ubi nullo poterat septennia signo.</l>
               <l n="l11">Annos aeterni spatium non computat aevi.</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Post obitum Vatis per saecula quinque volutis</l>
               <l n="l2">Orbibus aethereis, etiam postrema subivit</l>
               <l n="l3">Fata Ioachimus, cuius rarissima terris</l>
               <l n="l4">Non obscura fuit probitas: inferna petentem</l>
               <l n="l5">Antra tamen nox atra tegit, tenebrisque Nepotem</l>
               <l n="l6">Poenali expectat domiturum Tartara ligno.</l>
               <l n="l7">Hunc animi postquam insolito splendore micantem</l>
               <l n="l8">Aspexere rei Isacidae, nova provenit unde</l>
               <l n="l9">Hospitis, inquirunt, virtus: num forte propinquum</l>
               <l n="l10">Nuntiat authorem lucis? Quibus ista reponit</l>
               <l n="l11">Ipse Ioachimus: “Vester felicibus hospes</l>
               <l n="l12">Auspiciis haec antra peto, docturus in orbem</l>
               <l n="l13">Advenisse nurum, certis quam destinat aether</l>
               <l n="l14">Prodigiis matrem, divo Plutonia palmis</l>
               <l n="l15">Pressuro spelaea Duci, nos Dite solutos</l>
               <l n="l16">Qui vehet ingenti caeli ad convexa triumpho.</l>
               <l n="l17">Aerumnis tunc finis erit, nostrisque serenus</l>
               <l n="l18">Lamentis succedet inops maeroris Olympus.</l>
               <l n="l19">Divinum vero Virgo paritura Gigantem,</l>
               <l n="l20">Nata mihi est: illam sterilis complura rogatus</l>
               <l n="l21">Aetatis post lustra Deus concessit, in ipsa </l>
               <l n="l22">Connubii (pars Anna thori est) vitaeque senecta,</l>
               <l n="l23">Et Mariam, caelo nomen dictante, vocavi.”</l>
               <l n="l24">Hac voce ante omnes, fuerat cui proditus olim</l>
               <l n="l25">Nominis istius splendor, spem quando salutis</l>
               <l n="l26">Aligero monitore hausit sobolique futurae</l>
               <l n="l27">Electam in saxo radiantis imagine stellae</l>
               <l n="l28">Signavit matrem. Visus sine semine cretus</l>
               <l n="l29">Exultare parens, Limbi diuturnior, unam</l>
               <l n="l30">Excipias si prolem hospes, livore peremptam </l>
               <l n="l31">Fratris inhumani; vel si cui integra purae</l>
               <l n="l32">Criminis insedit virtus, quae morte paternum</l>
               <l n="l33">Praevenit funus: laeto mox totius antri</l>
               <l n="l34">Ad Mariae nomen plausu insonuere cavernae.</l>
            </div>
          
        </div>
        <div type="poesis-liber" met="hexameter" n="div5">
            <head n="head">IESSEIDOS LIBER V.</head>
            <div n="div1" type="poesis-caput">
               <head n="head">1.</head>
               <l n="l1"> At Virgo augusti servans penetralia tecti</l>
               <l n="l2">Et viduas formare nurus tenerasque puellas</l>
               <l n="l3">Exempli virtute potens, sese omnibus aequam</l>
               <l n="l4">Errare indocilem morum praebebat amussim. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Nacta Phanuelem patrem Solymeia supplex</l>
               <l n="l2">Templa colebat anus, primum cui septima postquam</l>
               <l n="l3">Connubium solvisset hiems, pertaesa secundi</l>
               <l n="l4">Anna thori, thalamos nequicquam urgente iuventâ,</l>
               <l n="l5">Forma, opibus frustra bigamos suadentibus ignes,</l>
               <l n="l6">Assiduo sese divinae mancipat aedis</l>
               <l n="l7">Obsequio, castis replens ea limina votis.</l>
               <l n="l8">Haec erat Anna, suus cui sorte Asteris opima</l>
               <l n="l9">Vir genitus quondam pro dote reliquerat amplum</l>
               <l n="l10">Vectigal, pecorumque greges, et plurima fundi</l>
               <l n="l11">Iugera, nec modici pondus legaverat auri.</l>
               <l n="l12">Illa autem suprema viri post fata, fovendos</l>
               <l n="l13">Coniugis extincti manes non lenta piorum</l>
               <l n="l14">Suscipit officiis operum; gremioque receptam</l>
               <l n="l15">Abrami mentem (probitas cui nota mariti</l>
               <l n="l16">Hanc poterat fecisse fidem) decernit ad aras</l>
               <l n="l17">Libatis dapibus, sacro templi igne piare.</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Postquam animus multis opibus, prout contigit Annae</l>
               <l n="l2">Accedit virtutis amans, pia munera grandi</l>
               <l n="l3">Pectore metitur: largis hinc illa litantes</l>
               <l n="l4">Muneribus mystas, inopes stipe, sacra replebat</l>
               <l n="l5">Atria mactandis templo legalè iuvencis.</l>
               <l n="l6">Hac pietate viri tumulum donisque sepultos</l>
               <l n="l7">Talibus ornabat cineres, pietasque pudicae </l>
               <l n="l8">Ista dabat vivae fidei suffragia nuptae.</l>
               <l n="l9">Credidit illa etenim carnis compage solutas</l>
               <l n="l10">Aeternùm durare animas aequique subire</l>
               <l n="l11">Numinis arbitrium iustaque in lance peractae</l>
               <l n="l12">Librari meritum vitae, quod palma vel atrox</l>
               <l n="l13">Excipiat Nemesis: pariterque haerere minores</l>
               <l n="l14">Mentibus exclusis maculas, quas rite repensis</l>
               <l n="l15">Vivorum auferri meritis votisque sciebat.</l>
               <l n="l16">Et quamvis nitidas sacris lustralibus atrae</l>
               <l n="l17">Servarent animas umbrae, nec aperta pateret</l>
               <l n="l18">Tunc vetita Isacidum puris quoque mentibus aura,</l>
               <l n="l19">Quod necdum aetherea venisset ab arce Redemptor</l>
               <l n="l20">Terrigenûm, clausi felix reserator Olympi,</l>
               <l n="l21">Cocyti domitor. Tamen haec prodesse beatis</l>
               <l n="l22">Exulibus poterant vivorum vota, quod illas</l>
               <l n="l23">Isacidae puri tolerarent mitius umbras,</l>
               <l n="l24">Vel quod subsidium supremi Vindicis ista </l>
               <l n="l25">Urgeret pietas, celerem quo tristius Orci</l>
               <l n="l26">Hospitibus deferret opem caeloque locaret.</l>
               <l n="l27">Aut etiam si quas flammis abolere pusillas</l>
               <l n="l28">Pectore servatas labes opus esset, habebant</l>
               <l n="l29">Inde pii flammae ad veniam suffragia manes.</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Talibus ut primum cessit perfuncta iugalis</l>
               <l n="l2">Officiis virtus, thalamis optata secundis</l>
               <l n="l3">Anna fuit, quae tergemini florente iuventa</l>
               <l n="l4">Septenni censuque procos urebat amantes.</l>
               <l n="l5">Ast illa: “Extinctas nuper mihi coniuge rapto,</l>
               <l n="l6">Anne novus tentabit hymen accendere taedas?</l>
               <l n="l7">Explevi thalamum primique puerpera lecti</l>
               <l n="l8">Possedi germen: repuli legale marito</l>
               <l n="l9">Coniugii fecunda probrum, signatque parentem</l>
               <l n="l10">Parva nec absimilis soboles. Nec degener ultra</l>
               <l n="l11">Nupta Cupidineos, aliis obnoxia flammis, </l>
               <l n="l12">Ducar in amplexus: tutando primus honori</l>
               <l n="l13">Conveniebat hymen; aliae quas tristis adurit</l>
               <l n="l14">Flamma faces, nequeunt sanctum laudare pudorem.</l>
               <l n="l15">Iam satis est, uteri casta quod laude, Tonanti</l>
               <l n="l16">Non fuit ingratus sanguis meus: editus infans</l>
               <l n="l17">Numinis ad cultum nostri laus seminis ampla est.”</l>
            </div>
            <div n="div5" type="poesis-caput">
               <head n="head">5.</head>
               <l n="l1"> Non solum hoc quod dicit, agit; maiora pudicam </l>
               <l n="l2">Commendant exempla Annam: proscribere molles</l>
               <l n="l3">Alterius thalami nexus, casumque secundi</l>
               <l n="l4">Declinare thori, sacra securius aede</l>
               <l n="l5">Proposuit claudenda nurus: prius illa tenello </l>
               <l n="l6">Concessis opibus nato, dulcemque paternae</l>
               <l n="l7">Committens tribui prolem, per compita templi</l>
               <l n="l8">Maesta thori rapto gemuit consorte columba. </l>
               <l n="l9">Illa dies, noctesque piis expendere sollers</l>
               <l n="l10">Obsequiis, ieiuna cibi, caelestibus aptam</l>
               <l n="l11">Deliciis mentem, precibus lassata ferebat.</l>
               <l n="l12">Assiduis pariter lacrymis spectata beatum</l>
               <l n="l13">Suspirare diem, cuius promissa misellis</l>
               <l n="l14">Prosperitas tot iam saeclorum vota ciebat.</l>
               <l n="l15">Illa etiam Vatum libris edocta notabat, </l>
               <l n="l16">Iam prope spectandam terris promittere pacem</l>
               <l n="l17">Aethere fluxuros mellis lactisque canales.</l>
               <l n="l18">Plenius id tacitis didicisse afflatibus Annam</l>
               <l n="l19">Crediderim: populisque, Dei secreta docente,</l>
               <l n="l20">Hac etiam sciri voluisse Prophetide Numen. </l>
               <l n="l21">Hoc afflante eadem didicit, licet illa bis octo</l>
               <l n="l22">Vixisset properata viri post funera lustris,</l>
               <l n="l23">Postremi immunem fati fore, donec amato</l>
               <l n="l24">Thariadae qui notus erat, de sede veniret</l>
               <l n="l25">Empyrea Princeps; vinctum Israëla daturus</l>
               <l n="l26">Multa repromissae post saecula libertati.</l>
               <l n="l27">Hac spe nixa suos numerabat laetior annos</l>
               <l n="l28">Religiosa nurus, numquam cessante piorum</l>
               <l n="l29">Accessu studioque operum temploque fidelem</l>
               <l n="l30">Reddere non deses cura crescente senectam.</l>
               <l n="l31">Fana augusta colens bis septuagesima vidit</l>
               <l n="l32">Solstitia; ingressam spectat cum templa puellam</l>
               <l n="l33">Anna Ioachimi natam sobolemque parentis </l>
               <l n="l34">Alterius, gavisa sibi est quam compare dici</l>
               <l n="l35">Voce Annam. Aspexit tenerae dum Virginis ora</l>
               <l n="l36">Effigiemque magis formae caelestis habentem</l>
               <l n="l37">Quam speciem moriturae, agnoverat Anna susurro</l>
               <l n="l38">Flaminis interni, caeli hanc suffragia Matrem</l>
               <l n="l39">Poscere, felici cuius de sanguine Princeps</l>
               <l n="l40">Prodeat Hebraeus, Diti quoque iura daturus.</l>
               <l n="l41">“O bona sors, quam laeta venis!” ait Anna, silenti</l>
               <l n="l42">Ore quidem; tamen expressit simulacra latentis</l>
               <l n="l43">Laetitiae iucunda oris frontisque serenae</l>
               <l n="l44">Maiestas: “Iam specto tuum, regina, decorem,</l>
               <l n="l45">Iam Dominae cerno ora meae!”, vultuque trienni</l>
               <l n="l46">Blanditur natae Mariaeque in imagine tota est.</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Anna super reliquas templi, virtutis et aequi</l>
               <l n="l2">Canitie laudata nurus, abscondita sacris</l>
               <l n="l3">Virginibus veterum reserare oracula Vatum, </l>
               <l n="l4">Non impar nec deses anus, memorare vetustas</l>
               <l n="l5">Crebra prophetarum Christi de matre figuras,</l>
               <l n="l6">Arcanumque decus, cuius sub cortice vocum</l>
               <l n="l7">Virgineus signata tulit praeconia venter.</l>
               <l n="l8">Illa frequens altum et clare ventura sonantem</l>
               <l n="l9">Legit Amosiden; Iesseaque viscera pandit</l>
               <l n="l10">Et virgam et florem; sine semine concepturae</l>
               <l n="l11">Virginis exponit signum; tum cuius ab aevo</l>
               <l n="l12">Est iter aeterno, sobolis primordia ructat.</l>
               <l n="l13">Virginis ut vidit templum accessisse paratos</l>
               <l n="l14">Iudaeae pro rege sinus, clam cognita prudens</l>
               <l n="l15">Subticet arcana et praesentem prodere vulgo</l>
               <l n="l16">Non probat ignaro matrem, sed clausa sub imo</l>
               <l n="l17">Pectore danda palam quondam mysteria celat.</l>
               <l n="l18">Interea observat natam et caeleste pudoris</l>
               <l n="l19">Custodit pignus teneraeque ultronea curam</l>
               <l n="l20">Suscipit infantis, Dominam quam saepe salutat.</l>
               <l n="l21">Par tamen officiis Virgo, resalutat eandem</l>
               <l n="l22">Et Dominam et matrem cupiitque ancilla vocari,</l>
               <l n="l23">Ingratosque sibi titulos condemnat heriles. </l>
            </div>
            <div n="div7" type="poesis-caput">
               <head n="head">7.</head>
               <l n="l1"> Illa magisterio quamvis imbuta Tonantis,</l>
               <l n="l2">Mystica sacrorum nosset praeconia vatum,</l>
               <l n="l3">Doctrinam tamen ore premit supplexque doceri</l>
               <l n="l4">Postulat, auditae patiens humilisque magistrae.</l>
               <l n="l5">Illud Amosidis persaepe reponere docta</l>
               <l n="l6">Effatum: “pariet Virgo”, sibi proprius ille</l>
               <l n="l7">Gnara quod esset honor, numquam demissior ullum</l>
               <l n="l8">Audivit Vatem: quo tunc comprenderat Anna</l>
               <l n="l9">Indicio, sua iam praenoscere fata puellam.</l>
               <l n="l10">Non aliter matura viri quam regia virgo</l>
               <l n="l11">Caesareo iungenda thoro, cum publica tanti</l>
               <l n="l12">Necdum fama volat thalami, sed pectore clausus</l>
               <l n="l13">Stat sponsi securis amor, cum Caesaris audit</l>
               <l n="l14">Forte Palatinas sociali murmure nymphas</l>
               <l n="l15">Divinare faces, quamvis prudentius illa</l>
               <l n="l16">Subticeat sponsi nomen, tamen illius ignes</l>
               <l n="l17">Non nescire, silens oculos demissa fatetur.</l>
               <l n="l18">Ergo quod arcano iam flaminis Anna sciebat</l>
               <l n="l19">Afflatu, Mariam proprii quoque ventris honorem</l>
               <l n="l20">Non dubitat didicisse prius, Dominamque negabat</l>
               <l n="l21">Ignorare decens, famulae quae nota fuissent.</l>
               <l n="l22">Hic simul obstupuit, qualis prudentia parvam</l>
               <l n="l23">Ornaret Nympham, tacito quae pectore tantas</l>
               <l n="l24">Asservabat opes: tantae cui copia lucis</l>
               <l n="l25">Fluxit et aethereus Charitum quam reddidit imber</l>
               <l n="l26">Prodigium et summae specimen mirabile dextrae;</l>
               <l n="l27">Quam demissa suas premeret mens conscia dotes.</l>
               <l n="l28">Sed quam venturi implevit lux praescia fati,</l>
               <l n="l29">Lux eadem quoque nosse dedit, constanter ubique</l>
               <l n="l30">Compositae servare decus moresque puellae.</l>
               <l n="l31">Arcanique tenax Virgo caelestia numquam</l>
               <l n="l32">Lumina secreto cordis prodire recessu</l>
               <l n="l33">Passa, suos animi pressit prudenter amores.</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Mens proprium sciens puro demissa colore</l>
               <l n="l2">Apparere nihil, fuerat fidissima tantae</l>
               <l n="l3">Servatrix gazae: paris est nec luminis Argus,</l>
               <l n="l4">Mens humilis quantum vigilat sibi. Vana latentes</l>
               <l n="l5">Lux perdit dum prodit opes: caelestis avarum</l>
               <l n="l6">Et timidum spoliari animum decet esse favoris.</l>
               <l n="l7">Regia quod novit Virgo, quae mentis et ipsum</l>
               <l n="l8">Naturam superans penetrabat acumine verum. </l>
               <l n="l9">Maturante magis, sapiens aetate puellam</l>
               <l n="l10">Mirabatur anus, quod nullus in actibus error,</l>
               <l n="l11">Nulla animi levitas, puris nil labis inesset</l>
               <l n="l12">Moribus, aeternum natura imitante nitorem. </l>
            </div>
            <div n="div9" type="poesis-caput">
               <head n="head">9.</head>
               <l n="l1"> Quae vero vitae ratio Mariamque teneret</l>
               <l n="l2">Quae pietas, quae religio, sacrique caloris</l>
               <l n="l3">Arderet quo flamma gradu, si nescia tantae</l>
               <l n="l4">Virtutis portenta loqui me deseret oris</l>
               <l n="l5">Gratia, nil moror: audebo licet impare lingua</l>
               <l n="l6">Prodere: plus esset vitii de Virgine tanta</l>
               <l n="l7">Nolle loqui exiguum vatem quam nolle silere. </l>
            </div>
            <div n="div10" type="poesis-caput">
               <head n="head">10.</head>
               <l n="l1"> Prima fuit, sed summa fuit qua Virgo calebat</l>
               <l n="l2">Fax, in sidereas mentis pernicibus alis</l>
               <l n="l3">Eniti sedes celsique in nube Tonantis</l>
               <l n="l4">Vestigare iubar, non deficiente volatu</l>
               <l n="l5">Mentibus aethereis misceri et vincere sacras</l>
               <l n="l6">Aligerûm, quibus est prior excellentia, flammas.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Dicite, caelestes animae, quas alta polorum</l>
               <l n="l2">Evehit astrorum radiis animata curulis,</l>
               <l n="l3">Forsitan Hebraeae vobis certare puellae</l>
               <l n="l4">Est calor? En veluti teneris vibrat aurea fibris</l>
               <l n="l5">Spicula, pectoribusque ignes flammasque coruscat,</l>
               <l n="l6">Authorisque petit cor inaccessibile vestri!</l>
               <l n="l7">Si ferit illa Deum victumque ardore Tonantem </l>
               <l n="l8">Attrahit atque suos (quanti est hoc pondus amoris!)</l>
               <l n="l9">Orbis communi pro pace paciscitur ignes:</l>
               <l n="l10">Cui vestrûm, aligeri, tantae stat gloria flammae, </l>
               <l n="l11">Quem vestrûm tantus stimulat calor? Ite, beatae,</l>
               <l n="l12">Vel maiora animi ructate incendia, mentes,</l>
               <l n="l13">Vel tenerae ardoris palmam concedite Natae.</l>
               <l n="l14">Et dubitatis adhuc terrenaque membra morantur</l>
               <l n="l15">Virgineis ignes vestros submittere votis?</l>
               <l n="l16">Dicite, num potis est humanis artubus abdi</l>
               <l n="l17">Tam<note place="foot" n="note">211 Tam : Fam</note> sublimem animam
            cui nil adversa resistat</l>
               <l n="l18">Membrorum gravitas, carnis nil sarcina mentem</l>
               <l n="l19">Ire vetet, comperta Dei propellat amati</l>
               <l n="l20">Quo bonitas? Nihil hoc fieri quo posse negetis,</l>
               <l n="l21">Audio! Vestrarum Charitum nec limite tantam </l>
               <l n="l22">Circumscribi opus est animam, fulgere sed illa </l>
               <l n="l23">Excessu maiore potest, quam summus Olympi</l>
               <l n="l24">Aliger; et talis Maria est, cui pectora pleno,</l>
               <l n="l25">Divinus Charitum complevit gurgite torrens.</l>
               <l n="l26">Haec Verbi decreta parens; Verbi illius, inquam, </l>
               <l n="l27">Quod vestra, Aligeri, lux est qua cuncta videtis:</l>
               <l n="l28">Vosque etiam Verbo melius comprenditis isto,</l>
               <l n="l29">Quam vos in vobis – quanto est spectare volenti</l>
               <l n="l30">Clarior obscuro lux vespere matutina.</l>
               <l n="l31">Deberi visa est tantae iam summa puellae, </l>
               <l n="l32">Aethereâ maior vis pectoris: esset ineptum</l>
               <l n="l33">Effari: Mariae superûm tribuisse beatas – </l>
               <l n="l34">Materiam livoris – opes; Triadique propinquum</l>
               <l n="l35">Nacta gradum Virgo, quod post sua terga relictas</l>
               <l n="l36">Sensisset potiore Deo splendescere mentes.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Crebrius an vester, somnoque immunis ab omni,</l>
               <l n="l2">Aligeri, num fervet amor, Mariamque soporis </l>
               <l n="l3">Desidie mentis fax interrupta resolvit?</l>
               <l n="l4">Non ita caelestes, residis quëis libera somni</l>
               <l n="l5">Est pietas, censete animae, nec regia Virgo,</l>
               <l n="l6">Quando soporiferae concedit lumina nocti,</l>
               <l n="l7">Mente cubat, cordisque suus non sustinet ardor</l>
               <l n="l8">Otia, nocturnae vigilantior ore Dianae.</l>
               <l n="l9">Invadit cum membra sopor, se limite claudit</l>
               <l n="l10">Corporeo, vetitus proprios excedere fines,</l>
               <l n="l11">Exemptumque animae timidus sopire vigorem.</l>
               <l n="l12">Debuit hoc etiam Mariam secernere damno</l>
               <l n="l13">Reginae supremus honor, ne segnior esset</l>
               <l n="l14">Mentibus aethereis, quëis nullo tempore fervens</l>
               <l n="l15">Vis animi sacri studium intermittit amoris.</l>
               <l n="l16">Talis erat, sed maior erat, cui gratia maior,</l>
               <l n="l17">Fax Mariae, quae tantae animae concessa sub ipso</l>
               <l n="l18">Corporis accessu, merito quoque iure stupendos</l>
               <l n="l19">Ipsis Caelitibus semper crescebat in aestus.</l>
               <l n="l20">Reddidit hoc Virgo Delubrum augustius auro,</l>
               <l n="l21">Quam classis quod Eoa tulit, populata superbas</l>
               <l n="l22">Auri gemmarumque plagas: illustrius omni</l>
               <l n="l23">Virgineis facibus Solyme resplenduit astro. </l>
            </div>
            <div n="div13" type="poesis-caput">
               <head n="head">13.</head>
               <l n="l1"> Nec locus aut tempus sacris ardoribus aptum</l>
               <l n="l2">Defuit: arcanae quantumvis conscia flammae</l>
               <l n="l3">Aedes tota foret, solitò maioribus ignes</l>
               <l n="l4">Sed quae Virgineos vidit fervescere votis,</l>
               <l n="l5">Delubri pars una fuit, sacratius illud</l>
               <l n="l6">Divinae penetrale Domus summaque verendum</l>
               <l n="l7">Religione adytum, quo se tangentibus alis</l>
               <l n="l8">Bisgeminos voluit mediam stipare Cherubos,</l>
               <l n="l9">Templi author monitis doctus caelestibus Arcam.</l>
               <l n="l10">Aequa Domus votis; sed qua ratione puellae</l>
               <l n="l11">Fas erat augusti (quo bis totius in anni</l>
               <l n="l12">Curriculo primae vetitum fuit ire tiarae)</l>
               <l n="l13">Ingressum tentare loci? Qua lege potestas</l>
               <l n="l14">Ulla, precatura tenera pro Virgine sacras</l>
               <l n="l15">Reclusit valvas, quas ipsa Aronica tantum</l>
               <l n="l16">Obiecto poterat velo spectare senectus?</l>
               <l n="l17">Ista cui adversa licuit penetralia lege</l>
               <l n="l18">Pandere et horroris plenos attingere postes?</l>
               <l n="l19">Sed Dominum templi mater paritura Virago </l>
               <l n="l20">Hoc vetito immunis, nullum violabat avitae</l>
               <l n="l21">Praescriptum legis, tabulis legalibus impar</l>
               <l n="l22">Adstringi, proprio nisi se demittere vellet</l>
               <l n="l23">Libertas placito, parendique ardua virtus.</l>
               <l n="l24">Haec etenim legum immunem sortita fuisset</l>
               <l n="l25">Quantumvis regina gradum, tamen omnia patrum</l>
               <l n="l26">Isacidum sancita probat, se subdere numquam</l>
               <l n="l27">Deses, ut eximium tantae virtutis honorem</l>
               <l n="l28">Explicet humanosque premat demissa rumores.</l>
               <l n="l29">Hic etiam parere humilem, secreta petendi</l>
               <l n="l30">Quantumvis adyta et vetitis succedere tectis</l>
               <l n="l31">Nulla fatigaret mentis votique cupido.</l>
               <l n="l32">Quin etiam demissa animi se crederet ista</l>
               <l n="l33">Parte Domus ibidemque Arcae fulgore repostae</l>
               <l n="l34">Longius arceri; tamen explorata iubentis</l>
               <l n="l35">Numinis et semper Mariae observata voluntas, </l>
               <l n="l36">Haec implenda suis statuit sacraria votis.</l>
               <l n="l37">Hoc mandante Deo Virgo penetrale subibat</l>
               <l n="l38">Aligero monstrante viam vetitasque sacrati</l>
               <l n="l39">Recludente fores adyti; qui semper eodem,</l>
               <l n="l40">Cum medium nox alta silet, perfunctus honoris</l>
               <l n="l41">Officio, patefacta piae dabat atria Nymphae.</l>
               <l n="l42">Si vati patuit, quoties opus esset, ad Arcam</l>
               <l n="l43">Cornigero accessus, mediaque e sede, Cherubis</l>
               <l n="l44">Quam formare fuit iunctis pro Numine pennis; </l>
               <l n="l45">Audire aethereum dantem responsa Tonantem</l>
               <l n="l46">Si meruit Moses, numquid Genetrice minister</l>
               <l n="l47">Maior et augusto legatus dignior ostro?</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Iessaeae vero, postquam Solymaea beavit</l>
               <l n="l2">Ingressu Delubra, fuit mos iste puellae</l>
               <l n="l3">Continuus: modicum post pensa diurna soporem </l>
               <l n="l4">Naturae intuitu teneros mittebat in artus.</l>
               <l n="l5">Nec tamen (angelici terreno in corpore pollens</l>
               <l n="l6">Libertate animi) somno detenta premebat</l>
               <l n="l7">Internum lumen: nec erat par pectoris ille</l>
               <l n="l8">Membrorumque sopor, flammis cui iugibus ardens</l>
               <l n="l9">Nulla reposcebat somni intervalla voluntas. </l>
               <l n="l10">At medio adversis cum sol radiaret Olympo</l>
               <l n="l11">Antaecis paribusque umbris distantia summam</l>
               <l n="l12">Formabant Solymae lucis confinia noctem,</l>
               <l n="l13">Adveniens caelo iucundus adesse solebat</l>
               <l n="l14">Aliger, ut Mariam suetis pro more praeiret</l>
               <l n="l15">Obsequiis, subiturae imum penetrale puellae</l>
               <l n="l16">Et comes et lumen; fortisque recludere sacras</l>
               <l n="l17">Arcani valvas adyti, quas simplice primus</l>
               <l n="l18">Cuiusvis anni introitu reserabat et idem</l>
               <l n="l19">Tergemino egrediens firmaverat aere sacerdos. </l>
               <l n="l20">Hae subito impulsu tacito patuere reclusae</l>
               <l n="l21">Aligero veniente fores Mariamque Cherubi</l>
               <l n="l22">Excepere hilares, quorum plaudentibus alis,</l>
               <l n="l23">Admissa est proprio nova Numinis Arca sacello.</l>
               <l n="l24">Illa velut summos cum Luna recolligit ignes,</l>
               <l n="l25">Stellarum incedens vultu radiante per axem,</l>
               <l n="l26">Extenuansque umbras, fratris quas proximus auxit</l>
               <l n="l27">Occubitus, templi claro fulgore micantis</l>
               <l n="l28">Intrat in auratos postes legisque repertas</l>
               <l n="l29">Incipit illato Virgo splendore figuras</l>
               <l n="l30">Perdere mansuroque umbras tenuare nitore.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Inter adorati nocturna ea symbola fani</l>
               <l n="l2">Praecipuum fuit Arca iubar, cui arida plantae</l>
               <l n="l3">Materies induta aurum, rude cetera lignum;</l>
               <l n="l4">Ex superinducto lucem lucrata metallo,</l>
               <l n="l5">Latriam ex signo, vivam quo Numinis Arcam</l>
               <l n="l6">Vaticinans cultum antiquis extorsit Apellis.</l>
               <l n="l7">Hoc Mariam referebat opus molemque futurae</l>
               <l n="l8">Virgineae lucis perpende, quod illius umbram</l>
               <l n="l9">Augustum radiorum igni formaverit aurum.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Arcae ingressa Domum Virgo oratura Tonantem</l>
               <l n="l2">Invenit de nocte diem: qui lucis ab illo</l>
               <l n="l3">Manabat simulacro imber fususque ministri</l>
               <l n="l4">Aligeri fuit ore nitor, formabat adultum</l>
               <l n="l5">Supremo Phoebi par stantis in aethere lumen. </l>
               <l n="l6">Cernua adoravit venturi insignia fati:</l>
               <l n="l7">Seque figurari rutilo nescire metallo</l>
               <l n="l8">Non potuit, cultaeque umbrari aenigmate capsae.</l>
               <l n="l9">Hac vero Phario servatus flumine Vates</l>
               <l n="l10">Corniger inclusit, celso quae vertice Sinae</l>
               <l n="l11">Descripsit duro legum compendia saxo</l>
               <l n="l12">Non terrena manus. Qui per deserta profectos</l>
               <l n="l13">Pavit Abramigenas, panem servavit ibidem:</l>
               <l n="l14">Hic siccam Aronis dantem vernantia virgam</l>
               <l n="l15">Lilia, venturos posuit signantia casus.</l>
               <l n="l16">Noverat haec Virgo: tum singula mente revolvens,</l>
               <l n="l17">“Messiae matrem haec,” inquit, “ventremque beatum</l>
               <l n="l18">Arca refert”, propriae interpres non degener umbrae.</l>
               <l n="l19">Signa futurum etiam penetrans umbrantia verum</l>
               <l n="l20">Sic loquitur: “Nostra et patrum quid lege cavata</l>
               <l n="l21">Saxa docent inclusa Arcae, nisi robore petrae</l>
               <l n="l22">Messiam insignem, recti praecepta daturum, </l>
               <l n="l23">Et legem quae saxa domet? Sine sede vaganti</l>
               <l n="l24">Isacidae quae lapsus habet mysteria panis?</l>
               <l n="l25">Nutritorem hominum signat, labefacta cibantem</l>
               <l n="l26">Pectora Messiam. Quid flos de stipite sicco</l>
               <l n="l27">Ascendens? Hic Virgineae praeconia matris,</l>
               <l n="l28">Promissum populis non terrae ab origine germen</l>
               <l n="l29">Parturientis habet, cui tota ex aethere proles.”</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Talia dicebat Virgo, cui divinorum</l>
               <l n="l2">Conscia fatorum quamvis cortina pateret,</l>
               <l n="l3">Seque etiam tantam caelestis diphtera matrem</l>
               <l n="l4">Diceret, illa tamen posset si ancilla probari,</l>
               <l n="l5">Grande sibi, licet inferior foret omnibus una, </l>
               <l n="l6">Censuit esse decus. Crebroque in vota profuso</l>
               <l n="l7">Pectore dicebat: “Quaecumque electa cupiti</l>
               <l n="l8">Messiae Genetrix, Virgo fecunda veniret, </l>
               <l n="l9">Certarem obsequiis cuperemque impendere totas</l>
               <l n="l10">Ad Dominae matrisque huius compendia curas.”</l>
               <l n="l11">Haec ita promebat, non quod divina tulisset</l>
               <l n="l12">Ambiguâ decreta fide, quëis docta tenebat</l>
               <l n="l13">Maternum secura decus, sed prodidit istis</l>
               <l n="l14">Pectoris ardorem votis, animosa mereri</l>
               <l n="l15">Servitiis, quamcumque daret fors ista parentem.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Postea Virginei pondus caeleste pudoris</l>
               <l n="l2">Messiam exoptat dicens: “Totius Adami</l>
               <l n="l3">Servator sperate, veni! Tibi nostra calescunt</l>
               <l n="l4">Pectora! Maternam cur non descendis in alvum</l>
               <l n="l5">Progenies promissa Dei? Si lurida ferro</l>
               <l n="l6">Colla Sioneis horrent captiva puellis;</l>
               <l n="l7">Te durus veniente chalybs, te vindice frangi</l>
               <l n="l8">Terrigenûm servile iugum Charitumque tuarum</l>
               <l n="l9">Vincla soluturo putrescere poscit olivo.</l>
               <l n="l10">Maesti Abramigenae, patrum sancta agmina, vultus</l>
               <l n="l11">Expectant, venture, tuos, mitissime caeli</l>
               <l n="l12">Splendor, ut adversos tandem tua ventilet hostes</l>
               <l n="l13">Dextera, quem manibus torquentem cornua noster</l>
               <l n="l14">Aspexit Vates. Propera, lux nostra, venique</l>
               <l n="l15">Inclite Tartareo Dux certature tyranno. </l>
               <l n="l16">Prodeat in campum et bello tota fulguret hasta,</l>
               <l n="l17">Quâ saevum Phlegetonta premas trepidetque potestas</l>
               <l n="l18">Ante tuos inimica pedes. Fortissime surge.</l>
               <l n="l19">Bellator, femorique, Stygem qui terreat, ensem</l>
               <l n="l20">Appende et virga, qua nulla est aequior, orbem</l>
               <l n="l21">Iustitiae aeternâ propera componere famâ.</l>
               <l n="l22">Terrigenûm caelique decor nostrique futurus</l>
               <l n="l23">Adsis cordis amor, nostri pax pectoris, adsis!”</l>
               <l n="l24">Pluraque dicebat, caelo quëis plura rogabat</l>
               <l n="l25">Munera, possessas animi cumulantia flammas. </l>
            </div>
            <div n="div19" type="poesis-caput">
               <head n="head">19.</head>
               <l n="l1"> Illa modo ingenitum votis sibi stringere Patrem</l>
               <l n="l2">Ardet et aeternam Verbi modo hypostasin orat</l>
               <l n="l3">Progeniemque Patris, de qua sensisse loquentem </l>
               <l n="l4">Scivit Amosidem, praesenti voce futuri</l>
               <l n="l5">Praesagum fati. “Nobis cum parvulus Infans</l>
               <l n="l6">Natus, et ipse datus nobis est Filius” inquit.</l>
               <l n="l7">Hic haerere magis Virgo prolisque beatae</l>
               <l n="l8">In corpus venturae ingens expendere sollers</l>
               <l n="l9">Prodigium: laetum, fortunatumque parentis</l>
               <l n="l10">Extollit fetum, felicia viscera dicit, </l>
               <l n="l11">Ex quibus haec veniet terras visura propago. </l>
               <l n="l12">Inde Patris Sobolisque unum meditatur amorem, </l>
               <l n="l13">Ex utroque Deum, amborum spirabile Numen.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Codice fatidico quamvis obscura lateret</l>
               <l n="l2">Et modicum apparens veteres vitaret Apellas</l>
               <l n="l3">Lux admirandae Triadis, sub Numinis una</l>
               <l n="l4">Maiestate triplex veluti persona perennet</l>
               <l n="l5">Ignaros. Tamen illa Deum, mirabile! primo</l>
               <l n="l6">Momento sortita oculis, quo segnior Annae</l>
               <l n="l7">Intumuit venter, valuit cognoscere pulsis</l>
               <l n="l8">Tergeminam aeterni splendoris hypostasin umbris. </l>
               <l n="l9">Postea multiplices quos se Deus explicat extra</l>
               <l n="l10">Ponderat effectus operum librataque rerum</l>
               <l n="l11">Mira creatarum spectacula pectore perflant</l>
               <l n="l12">Virgineo accensos meditari Numinis ignes.</l>
               <l n="l13">Non aliter quam caelesti cum fulmine tactae</l>
               <l n="l14">Silvestres fulsere trabes, si flantibus Euris</l>
               <l n="l15">Mota tremat pinus, piceo de stipite maior</l>
               <l n="l16">Flamma venit carpitque alias vis ignea plantas;</l>
               <l n="l17">Tunc unus fit silva rogus, restinguere molles</l>
               <l n="l18">Quem nequeant nimbi, vix si comitantibus Haedis,</l>
               <l n="l19">Imbriferae pronis occurrant Pleiades urnis – </l>
               <l n="l20">Talis Virgo sacro fibras accensa Tonantis</l>
               <l n="l21">Lumine, divinorum operum consueta moveri</l>
               <l n="l22">Flammarique magis forma, numero, ordine, mole,</l>
               <l n="l23">Cuncta sui ceu flabra forent animata caloris,</l>
               <l n="l24">Tota rogo similis, flammis caelestibus ardet. </l>
               <l n="l25">Hanc crebri poenarum imbres multique laborum</l>
               <l n="l26">Indomitam sensere amnes; nec plena dolorum</l>
               <l n="l27">Flumina, nec rapidus torrens Crucis obruit alto</l>
               <l n="l28">Virginei cordis divina incendia rivo.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Huic licet aetherei vis tanta fuisset amoris,</l>
               <l n="l2">Non tamen ista fuit sterilis fax: ultra calere</l>
               <l n="l3">Sollicita optabat, semper crescentibus uri</l>
               <l n="l4">Ignibus, extremos donec resolutus abiret</l>
               <l n="l5">In cineres augeri impar, dare corpora leto</l>
               <l n="l6">Non impar, uniri astris cupidissimus ardor. </l>
               <l n="l7">Nec contenta suas vibrare in sidera Virgo</l>
               <l n="l8">Sola faces, Italo similis flagrare Vesevo</l>
               <l n="l9">Vicinos late campos et rura cremanti,</l>
               <l n="l10">His hominum genus omne petit succumbere flammis.</l>
               <l n="l11">Concipiebat enim – vasti quoque pectoris, annos</l>
               <l n="l12">Non egressa rudes Virgo – quae copia summi,</l>
               <l n="l13">Quae moles immensa boni, sine litore quantum</l>
               <l n="l14">Nectaris aeterni pelagus socordia mentis</l>
               <l n="l15">Expetat humanae labra, invitetque calentem</l>
               <l n="l16">Terrigenûm replere gulam, quorum improba vexat</l>
               <l n="l17">Ora sitis, putentis aquae devincta paludi. </l>
               <l n="l18">Ac veluti qui solem audax Iovis armiger ales</l>
               <l n="l19">Respicit, ardenti non claudens lumina Phoebo,</l>
               <l n="l20">Immotâ tanti sidus spectare decoris</l>
               <l n="l21">Laetatur pupillae acie, poscitque pusillas</l>
               <l n="l22">Illi etiam volucres frontem committere lucis</l>
               <l n="l23">Oceano, cupidus parvos sua gaudia fetus</l>
               <l n="l24">Discere et immani vultus aptare sereno – </l>
               <l n="l25">Talis divinae lucis perpendere molem</l>
               <l n="l26">Terrigenas cupiit Virgo, bonitatis abysso</l>
               <l n="l27">Aeternae immergi, quos ad purissima mentis</l>
               <l n="l28">Gaudia divinum pectus pietasque vocabat.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Votorum expleta serie quae regia Virgo</l>
               <l n="l2">Nocte dabat, cum pennigero comitante ministro </l>
               <l n="l3">Sacra adyta atque uni concessum limen adiret.</l>
               <l n="l4">Nocturnae astrorum flammae, labentia caelo</l>
               <l n="l5">Sidera festinare levi apparente rotarum</l>
               <l n="l6">Lumine, purpureo pexam iam crine monebant</l>
               <l n="l7">Auroram. Precibus posito tunc fine beatus</l>
               <l n="l8">Aliger ardentem votis et Numinis igne</l>
               <l n="l9">Ad solitum sexus Mariam conclave reducit.</l>
               <l n="l10">Hic etiam internas ceu impos omittere mentis</l>
               <l n="l11">Delicias pia vota novat noctisque diurno</l>
               <l n="l12">Flammea connectit Virgo praecordia penso. </l>
               <l n="l13">Lucifero surgente sacrum iucunda puellae</l>
               <l n="l14">Cura Volumen erat signataque codice Vatum</l>
               <l n="l15">Noscere compositâ divina oracula mente;</l>
               <l n="l16">Inde suum puris manibus dare sueta laborem,</l>
               <l n="l17">Aut telas pingebat acu tinctisque lebete</l>
               <l n="l18">Sidonio aut niveis variabat stamina filis.</l>
               <l n="l19">Germinaque et ficto surgentes cespite flores</l>
               <l n="l20">Formabat, propriae exemplo fortasse parentis</l>
               <l n="l21">Docta, vel alterius tunc erudientis Arachnae</l>
               <l n="l22">Delubri nymphas, pingendi imbuta Minervâ.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Ex reliquis tela una fuit, bis duplice circum </l>
               <l n="l2">Margine, sed pariter longo, quam fine quaterno</l>
               <l n="l3">Undique linea par Phrygiae distendit in usum</l>
               <l n="l4">Artis. Erat pictus variis cum floribus hortus:</l>
               <l n="l5">Hortus, Adame, tuam qui si nescisset orexim,</l>
               <l n="l6">Staret adhuc et adhuc insontibus illa colonis</l>
               <l n="l7">Gauderet tellus, vitali germine praestans,</l>
               <l n="l8">Spinarum vepriumque expers, ignara sepulchri.</l>
               <l n="l9">Coeperat hoc scitis linum variare figuris</l>
               <l n="l10">Virgo; suus iam floris honor foliisque comisque</l>
               <l n="l11">Frondibus arboribusque suus fuit impare filo</l>
               <l n="l12">Distinctus color; in medio producta petebant</l>
               <l n="l13">Fatalem cor telae habituram licia plantam.</l>
               <l n="l14">Iamque fuit ramis distincta virentibus arbor</l>
               <l n="l15">Et sua protensae poscebant germina frondes,</l>
               <l n="l16">Quëis filo innexum iam Virgo paraverat aurum.</l>
               <l n="l17">Fructibus illa aequum dum pollice circinat orbem</l>
               <l n="l18">Et telam vestigat acu, cum pollice fixa</l>
               <l n="l19">Coepit acus tremere et fatales ducere fructus,</l>
               <l n="l20">Unde scelus morsque erupit, formidine pomi</l>
               <l n="l21">Horret iners Virgo; et qualem reiecerat una</l>
               <l n="l22">Ore animoque cibum, quamvis mendacia telae,</l>
               <l n="l23">Inconstante timet producere toxica dextrâ.</l>
               <l n="l24">Despexitque artem tristis secumque locuta</l>
               <l n="l25">Sic fertur: “Vetita et primaevae conscia culpae</l>
               <l n="l26">Germina damnatasque dapes componere filo</l>
               <l n="l27">Aggrediar? Damnetur opus, tellure furentis</l>
               <l n="l28">Initium sceleris: quid ego paro reddere vitam</l>
               <l n="l29">Funeris authori, danti rea pabula, ramo?</l>
               <l n="l30">Mens horret, nec dextra audet versare nocentis</l>
               <l n="l31">Germinis effigiem: gaudet quo Tartara pomo,</l>
               <l n="l32">Caligant oculi, languescit dextera, pectus</l>
               <l n="l33">Ingeniumque labat, cervix onerosa fatiscit,</l>
               <l n="l34">Stamen et ars titubat, digiti torpore stupescunt.</l>
               <l n="l35">At scio quid faciam, quo nostrae hoc utile telae</l>
               <l n="l36">Perficiatur opus: meliorem stipite fructum</l>
               <l n="l37">Fatali appendam!” Dixit bene gnara futuri;</l>
               <l n="l38">Germine funereo dextra trepidante repostam</l>
               <l n="l39">Sumit acum pomique loco pendentis ab alto</l>
               <l n="l40">Efformat vultum pueri, cui lactea frontis</l>
               <l n="l41">Area, liliolis par candor, eburnea cervix,</l>
               <l n="l42">Aurea caesaries, oculi pupilla, serenus</l>
               <l n="l43">Stellarum fulgor, roseas imitantia malas</l>
               <l n="l44">Labra color Tyrio qualis fervescit aheno</l>
               <l n="l45">Tinxerat, ut veri speciem formaret Amoris.</l>
               <l n="l46">Bracchia vicinis suspenderat utraque ramis</l>
               <l n="l47">Mollibus affigens clavis plantasque manusque</l>
               <l n="l48">Et tenui frontem niveam velamine texit.</l>
               <l n="l49">Armaque suspendit de stipite, qualia ferre</l>
               <l n="l50">Suevit Amor, tela et pharetram nervoque remissum</l>
               <l n="l51">Pendentis pueri pedibus subiecerat arcum.</l>
               <l n="l52">Novit enim quod caelestis sua tela, peritus</l>
               <l n="l53">Corda ferire, vibret; veletque obscura Cupido</l>
               <l n="l54">Lumina, ne sponsae naevos observet amantis. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> His ita compositis, venturi praescia fati</l>
               <l n="l2">Virgo laboratae defigit imagine telae</l>
               <l n="l3">Crebra pios vultus suspensique icone rapta</l>
               <l n="l4">Infantis, sic plena animi dicebat: “Amoris</l>
               <l n="l5">O mira effigies, qualem praedicere nostros</l>
               <l n="l6">Observo vates! Uno pro germine, talis</l>
               <l n="l7">Divinam excipies Nemesim, cum pondus acerbae</l>
               <l n="l8">Arboris, ingratum furere in tua funera Iudam</l>
               <l n="l9">Aspicies matrique tuae suprema doloris</l>
               <l n="l10">Materies, vetiti solves mendacia pomi.”</l>
               <l n="l11">Dixerat et pictae meditans emblemata telae</l>
               <l n="l12">Corripitur maerore animi, turbataque vultu</l>
               <l n="l13">“Me miseram! Quid feci?” inquit, “Prior ipsa nefandi</l>
               <l n="l14">Ostendi seriem fati! Prior ipsa, latronum </l>
               <l n="l15">Quod scelerata manus post est factura, peregi.</l>
               <l n="l16">Supplicium tibi prima tuli; quem barbara cuspis</l>
               <l n="l17">Conficiet, iam mollis acus confecit Amorem.</l>
               <l n="l18">Id mea fecit acus, manus id mea, sumeret unde</l>
               <l n="l19">Impia turba tui specimen, flos caelice, fati. </l>
               <l n="l20">Quid faciam? Tristem confundam pollice telam</l>
               <l n="l21">Hoc maestum ne duret opus? Turbabo nocenti</l>
               <l n="l22">Stamen acu, ne forte petat moneatque cruentos</l>
               <l n="l23">Isacidas, similis probrum componere scenae?</l>
               <l n="l24">Sed volo vivat opus: mea te venerabitur isto</l>
               <l n="l25">Stipite religio, mentis dum lumine nota</l>
               <l n="l26">Iam properare trabis verae miracula cerno.</l>
               <l n="l27">Haec quae tela manum tenuit, toto impete pectus</l>
               <l n="l28">Corripit atque mei spolium sibi poscit amoris.</l>
               <l n="l29">Nec tibi concedam, fias mea tela, cruenti</l>
               <l n="l30">Funeris exemplum: quid stipite pensilis infans</l>
               <l n="l31">Designet mihi, nemo sciet: mihi pendeat uni</l>
               <l n="l32">Sufficit, ille meos cordis sciat unicus ignes.</l>
               <l n="l33">Iam reliqua expediam funestis germina ramis.”</l>
               <l n="l34">Moxque rapit chalybem Virgo, quo cetera fingat</l>
               <l n="l35">Mala, nec antiquae terretur imagine culpae,</l>
               <l n="l36">Dum prope securam cernit pendere salutem.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Ut labor expletus telae, sacra aede morantes</l>
               <l n="l2">Spectandam venere nurus: placet omnibus hortus,</l>
               <l n="l3">Plantarum florumque placent divortia, pictae</l>
               <l n="l4">Nec laus defuerat pecudi. Bis duplice scindi</l>
               <l n="l5">Flumine surgentem media inter gramina fontem</l>
               <l n="l6">Mirantur; praebensque viro rea pabula laudi</l>
               <l n="l7">Est mulier prendensque epulum fatale maritus. </l>
               <l n="l8">Pomiferis vero suspensus frondibus infans</l>
               <l n="l9">Pendentes animi nymphas tenet: omnibus una</l>
               <l n="l10">Vox tandem erupit, Mariam proferre reposcens</l>
               <l n="l11">Ignotum cunctis appensi aenigma puelli.</l>
               <l n="l12">Rettulit illa nihil prudensque referre vetabat</l>
               <l n="l13">Religio, sed maesta et languida suspirabat.</l>
               <l n="l14">Hic illius erat labor: horum regia Virgo</l>
               <l n="l15">Ingeniosa operum, plures formabat in usum</l>
               <l n="l16">Delubri et patrum telas frontisque tiaras.</l>
               <l n="l17">Famaque filo aderat, siquidem, seu vellere puro</l>
               <l n="l18">Serica misceret, seu lino immitteret aurum,</l>
               <l n="l19">Materiam superabat acus digitusque puellae.</l>
               <l n="l20">Propria Arachnaeos cum posceret hora labores,</l>
               <l n="l21">Talis erat Mariae labor ac, aetate parata,</l>
               <l n="l22">Arte laboratae superassent Pallada telae.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Cena levis post fila vocat, sed coepta calenti</l>
               <l n="l2">Et completa prece: aethereae de nube coquinae</l>
               <l n="l3">Virgineae venere dapes, quas cura ministri</l>
               <l n="l4">Aligeri, poscente hora, praeferre solebat.</l>
               <l n="l5">An dubitare placet? Sed si mens haesitet anceps,</l>
               <l n="l6">Sic flectam pendentem animum dubiumque docebo.</l>
               <l n="l7">Aligeros vitalem homini dare promptior escam</l>
               <l n="l8">Ardor habet, quam Thesbitis, famis impote rostro</l>
               <l n="l9">Paulinusque corax caleat deferre paratam</l>
               <l n="l10">Nescio ubi Cererem; primo deserta colenti</l>
               <l n="l11">Niligenae tamen iste tulit Cerealia fidus</l>
               <l n="l12">Fragmina, cura oris proprii quoque deside corvus,</l>
               <l n="l13">Par Carmeleum simili dape pascere Vatem. </l>
               <l n="l14">Si castigatum missam consumere caelo</l>
               <l n="l15">Sanctorum annonam Phoebeius attulit ales,</l>
               <l n="l16">Segnius aethereos rear id fecisse ministros,</l>
               <l n="l17">Summa Dei praesto voluit quos esse potestas</l>
               <l n="l18">Non solitis quëis digna nurus Solymeia curis?</l>
               <l n="l19">Haud etenim Eliae Phariamve colentis eremum</l>
               <l n="l20">Tantus erat patris, pectus qui accenderat, ardor</l>
               <l n="l21">Numinis, ut Mariae sacras ructantia flammas</l>
               <l n="l22">Aequaret corda, Aligerum transgressa calorem.</l>
               <l n="l23">His igitur ne cura cibi potiore Tonantis</l>
               <l n="l24">Abstraheret cultu, certa si prospicit aether</l>
               <l n="l25">Annonâ; ratione venit maiore putandum,</l>
               <l n="l26">Occupet astrorum ne se regina parandis</l>
               <l n="l27">Virgo cibis purosque animis spirantibus ignes</l>
               <l n="l28">Vilia terrestres pariant ne taedia mensae,</l>
               <l n="l29">Aligeros tantae cenas aptasse puellae.</l>
               <l n="l30">Non curata suis si prandia mittere vernis</l>
               <l n="l31">Numen amat, curâ quanto est ea dignior istâ</l>
               <l n="l32">Cui natura suos, proprios cui gratia fasces</l>
               <l n="l33">Credit et ut solium regale Tonantis adorat.</l>
               <l n="l34">Lustra fuere octo desertae habitator arenae</l>
               <l n="l35">E caelo demissa manu quëis deside Iuda</l>
               <l n="l36">Prandia collegit, ne deficiente periret</l>
               <l n="l37">Annona populus, quorum haec ventura latebat</l>
               <l n="l38">In lumbis Virgo. Fortasse negavit eidem</l>
               <l n="l39">Caeli epulas Numen, tantae si Virginis aestu</l>
               <l n="l40">Saepius ingratas pavit dape caelite turbas?</l>
               <l n="l41">Sic duo lustra super, caelesti vivere digna</l>
               <l n="l42">Virgo penu tetigit maturos nubilis annos. </l>
            </div>
            <div n="div27" type="poesis-caput">
               <head n="head">27.</head>
               <l n="l1"> Iam quater et decies Phoebi quadriga calentem </l>
               <l n="l2">Carcinon et toties flammis brumale remissis,</l>
               <l n="l3">Frigoris immodicum, caudatum Pisce premebat</l>
               <l n="l4">Aegoceron, roseos postquam Galilaeus in ortu</l>
               <l n="l5">Aurorae istius radios aspexit horizon.</l>
               <l n="l6">Illius assuetas nymphis Vestalibus aetas</l>
               <l n="l7">Iam matura viro visa est deposcere taedas;</l>
               <l n="l8">Docta sed interno veri monitore maritas</l>
               <l n="l9">Proposuit vitare faces purumque soluti</l>
               <l n="l10">Corporis obstrictae mansurum foedere mentis</l>
               <l n="l11">Conservare decus. Tunc primum candida movit</l>
               <l n="l12">Virgineus vexilla pudor: constantior inde,</l>
               <l n="l13">Difficilem subiit voto praecinctus arenam. </l>
               <l n="l14">Ivit in exemplum sua non uno agmine quondam</l>
               <l n="l15">Signa secuturis Virgo coryphaea puellis,</l>
               <l n="l16">Virginibus tutrix eadem materque futura</l>
               <l n="l17">Quae fuit exemplum. Mariae suprema renidet</l>
               <l n="l18">Laurea tot gemmis, quot habet sua vota secutas</l>
               <l n="l19">Expertes thalami nymphas, quarum illa magistra,</l>
               <l n="l20">Dux, speculum, vitae plusquam terrestris imago. </l>
            </div>
            <div n="div28" type="poesis-caput">
               <head n="head">28.</head>
               <l n="l1"> Augusta siquidem templi dum sede moratur</l>
               <l n="l2">Virgo piaeque animi numerant maiora caloris</l>
               <l n="l3">Incrementa faces, mentem versare per omne</l>
               <l n="l4">Suevit opus, durumque magis disquirere sollers</l>
               <l n="l5">Obsequium quo Numen amet, quaecumque laborum</l>
               <l n="l6">Ardua dilecti nutu subitura Tonantis.</l>
               <l n="l7">“Ut quid ego his tectis”, animo sic saepe locuta,</l>
               <l n="l8">“Numinis ad cultum positis ignava quiesco? </l>
               <l n="l9">Ut quid ego has sedes, Solymae delubra potentis,</l>
               <l n="l10">Desidiosa tero, si me neglecta paventem</l>
               <l n="l11">Torquet religio? Me germen inutile templi</l>
               <l n="l12">Quisque videt, dignumque oculis nihil una supremae</l>
               <l n="l13">Maiestatis ago. Quando tot munera danti</l>
               <l n="l14">Incipiam praebere Deo totumque dicare</l>
               <l n="l15">Id modicum, quod sum? Si sum tamen unius umbra,</l>
               <l n="l16">Vel potius sum caeca rei, vel quod minus umbra</l>
               <l n="l17">Me nihil esse reor: quidquid sum, dicere fas est</l>
               <l n="l18">Esse quid exiguum et punctum minus omnibus unum.</l>
               <l n="l19">Et tamen hoc punctum, cinerem hunc praestantibus ornat</l>
               <l n="l20">Muneribus Numen: quantum est quod deneget illa</l>
               <l n="l21">Se mihi nesciri bonitas nostrisque vocatus</l>
               <l n="l22">Pectoribus placatus adest, cui limite nullo</l>
               <l n="l23">Stat pietas. Nullus recti, nullusque potentis</l>
               <l n="l24">Terminus est dextrae, nullum sapientia finem,</l>
               <l n="l25">Nullum vita timet, rerum est fontalis origo.</l>
               <l n="l26">Quod sibi collibeat nostris immensa Tonantis</l>
               <l n="l27">Maiestas votis, nostra quod laude serenos</l>
               <l n="l28">Explicet obtutus, quae lux venit inde misellis</l>
               <l n="l29">Mentibus, ut maestas tanta pietate repellat</l>
               <l n="l30">Quae nimis officerent animis mortalibus umbras.</l>
               <l n="l31">Quid faciam? Quid munifico pusilla rependam</l>
               <l n="l32">Authori? Saevis equidem mihi membra cremari</l>
               <l n="l33">Ignibus optarem, diris mihi viscera velli</l>
               <l n="l34">Tormentis cuperem, proprio me sanguine sectis</l>
               <l n="l35">Destitui venis fusoque incendia toto</l>
               <l n="l36">Quo caleo, pariter vellem sopire cruore.</l>
               <l n="l37">Accedat tantum qui Numinis igne tyrannus</l>
               <l n="l38">Postulet orbari Mariam, qui Numinis hostem</l>
               <l n="l39">Esse velit, cui sanctarum custodia legum</l>
               <l n="l40">Sit gravis, Antiocho peior. Deus! O Deus, isto</l>
               <l n="l41">Munere si dignam reddas, en corporis artus</l>
               <l n="l42">Exiguos! neque enim fato meliore beari</l>
               <l n="l43">Posse reor, quam flamma meo, vel dura tyranni</l>
               <l n="l44">Me litet Authori cuspis collumque cruenti</l>
               <l n="l45">Carnificis patriâ feriat pro lege securis.</l>
               <l n="l46">O decus Isacidum fratres, Machabaea propago!</l>
               <l n="l47">O asperse caput canis Eleazare, digno</l>
               <l n="l48">Funere felices animae, quëis causa cadendi</l>
               <l n="l49">Numen erat! Veniet tempus, cum castus amator</l>
               <l n="l50">Sanguinis occisusque suis consortibus Agnus</l>
               <l n="l51">Victrices referet tali pro sanguine palmas.”</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Talia dicenti, consuetus adesse, puellam</l>
               <l n="l2">Aliger accessit. Sua grata fuisse Tonanti</l>
               <l n="l3">Vota refert, cuius prohibet tamen aequa voluntas,</l>
               <l n="l4">Ne ferro confecta cadat. Sic ille locutus:</l>
               <l n="l5">“Grata fuit Patri aetherio tua pectore fixa</l>
               <l n="l6">Virginitas; cuius meritum plus grande probari</l>
               <l n="l7">Si cupias, placituro istum, thalami impote voto</l>
               <l n="l8">Perpetuum servare prior promitte nitorem.</l>
               <l n="l9">Ire per adversos casus saevasque dolorum</l>
               <l n="l10">Quod voveas tolerare neces, non vana cupido est:</l>
               <l n="l11">Poenarum immunem temet non esse futuram </l>
               <l n="l12">Indubita sed morte procul. Te funeris expers</l>
               <l n="l13">Poena manet, sine morte chalybs: quae verus amator</l>
               <l n="l14">Numinis extremâ vitae discrimina luctâ</l>
               <l n="l15">Sustinet, inferiora tuo dabit esse dolori</l>
               <l n="l16">Disponit qui cuncta Deus: sine sanguine maior</l>
               <l n="l17">Omnibus his veniet, sed non sine vulnere palma.”</l>
               <l n="l18">His Virgo Aligeri monitis demissa reponit:</l>
               <l n="l19">“En humilem ancillam! Quidquid divina voluntas</l>
               <l n="l20">Immittet, non maesta feram: quin alme minister</l>
               <l n="l21">Numinis hoc opto, veniat mihi durior ensis</l>
               <l n="l22">Qui pectus, qui membra secet: passura sereno</l>
               <l n="l23">Mille neces vultu, poenas mea gaudia dicam.</l>
               <l n="l24">Laeta etiam stabili pro virginitate tuenda</l>
               <l n="l25">Audivi placitura Deo me vota daturam.</l>
               <l n="l26">Iam dudum mens fixa mihi est, ut tempore nullo</l>
               <l n="l27">(Opprobrium quod nostra putat Iudaea) viriles</l>
               <l n="l28">Ducar in amplexus, sanctorum exempla sequente</l>
               <l n="l29">Proposito: sic Thesbites, quem flamma iugalis</l>
               <l n="l30">Commendat neglecta thori similique praeivit</l>
               <l n="l31">Virtute Helciades, quorum vestigia pressi.</l>
               <l n="l32">Sed quod perpetuum voto firmare nitorem</l>
               <l n="l33">Me doceas, ignota licet foret hactenus altae</l>
               <l n="l34">Semita virtutis, mentem festina parabo.” </l>
               <l n="l35">Nilque morata, statim genibus minor ardua dixit</l>
               <l n="l36">Sic vota: “O cunctarum opifex fortissime rerum,</l>
               <l n="l37">Summe Pater, cuius placitum non falsa meorum</l>
               <l n="l38">Regula votorum est. Arsit concepta pudoris</l>
               <l n="l39">Virginei si flamma mihi, variare sed illam</l>
               <l n="l40">Libertas potuit; tua nunc arcana voluntas</l>
               <l n="l41">Affulsit, quam tota sequor, tibi gratius esse</l>
               <l n="l42">Virgineum pressâ quoque libertate nitorem,</l>
               <l n="l43">Perpetuo, stabili et mansuro in funera voto</l>
               <l n="l44">Si supplex ancilla feram. Nihil ecce moratur</l>
               <l n="l45">Se meus offerri fixus constante deinceps</l>
               <l n="l46">Arbitrio candor, quem nunc promitto, meique</l>
               <l n="l47">Corporis aeternum niveum tibi spondeo florem.”</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Aliger hic Mariae praesens, caeleste serena </l>
               <l n="l2">Iucundus facie, prolato ad sidera voto</l>
               <l n="l3">Evolat atque hilaris iurati afferre pudoris</l>
               <l n="l4">Primitias, summo coram Solymaea Tonante</l>
               <l n="l5">Exponit vota, aethereas superantia mentes,</l>
               <l n="l6">Quëis simplex natura pares non sustinet aestus. </l>
               <l n="l7">Tunc sic orsus ait: “Rerum suprema potestas,</l>
               <l n="l8">Astrorum, terraeque author, nova gaudia caelo</l>
               <l n="l9">Terra parit, iuste Empyreus quibus invidet aether.</l>
               <l n="l10">Fert animas tellus, quorum de pectore virtus</l>
               <l n="l11">Exiliens in membra novis castigat habenis</l>
               <l n="l12">Terrestres habitus corpusque indemne recenti</l>
               <l n="l13">Prodigio, labi facilis, iurare voluntas</l>
               <l n="l14">Incipit et nostro votis contendit Olympo.</l>
               <l n="l15">Concessit nobis sensûs natura quod expers, </l>
               <l n="l16">Nescia foedari, dote hac excessimus omnes</l>
               <l n="l17">Terrigenas; Solymis hodie tamen aemula tanti</l>
               <l n="l18">Muneris est Virgo. Qualis, proh, Virgo! Stupete,</l>
               <l n="l19">Caelestes animae! Nostrûm non contigit ulli</l>
               <l n="l20">Par virtutis apex, par nulli admensa favoris,</l>
               <l n="l21">Qui vos, Caelicolae, solus facit esse beatos,</l>
               <l n="l22">Divini ubertas, par nulli affluxit amoris</l>
               <l n="l23">Aetherei torrens, quali Solymaea Virago</l>
               <l n="l24">Aestuat, assiduis cumulans praecordia flammis.</l>
               <l n="l25">Illa quidem carnis vestitam pondere mentem </l>
               <l n="l26">Nacta, sed huic carni data tanta licentia, quantum</l>
               <l n="l27">Virtuti servire potest. Cui integra desit</l>
               <l n="l28">Si virtus et motus abest: ratione movetur</l>
               <l n="l29">Non sensu, una rei cavit quae crimen Adami.</l>
               <l n="l30">Purior est nobis: tanti tamen illa nitoris</l>
               <l n="l31">Non contenta gradu, sua, caeli maxime rector,</l>
               <l n="l32">Accessit voto thalamos fugitura iugales</l>
               <l n="l33">Integritas. Alias ibit, scio, fusus in oras</l>
               <l n="l34">Tantus in exemplum candor, caelestibus istâ</l>
               <l n="l35">Spiritibus virtute animas faciente sorores.”</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Hic Numen contra solio sic infit ab alto:</l>
               <l n="l2">“Gaudete, aethereae mentes, nunc illa resurgit</l>
               <l n="l3">Luciferi vacuas sedes habitura propago:</l>
               <l n="l4">Descendet mox axe puer quem saucia spectat,</l>
               <l n="l5">Terrigenis factura parem, sumenda nocentis</l>
               <l n="l6">Adami pellis. Thalamique hunc nescia mundo</l>
               <l n="l7">Virginitas fecunda dabit, meaque edita terris</l>
               <l n="l8">Viscera conclusam pandet mortalibus aethram.</l>
               <l n="l9">Interea pro voto virginitatis habebit</l>
               <l n="l10">Virgo aequum Solymaea decus statuamque trophaei,</l>
               <l n="l11">Laude suo numquam carituro insignia facto. </l>
               <l n="l12">Ardua tollatur, qua parte retorquet Eoos</l>
               <l n="l13">Phoebus equos, saxi moles, sub lumine nostrae</l>
               <l n="l14">Urbis in occiduis facibus non sole receptis</l>
               <l n="l15">Occiduo, bisseno astrorum ardore refulgens,</l>
               <l n="l16">Sessurae quondam caelo diadema puellae</l>
               <l n="l17">Emineat; mundique iam Regina vocetur,</l>
               <l n="l18">Virginitatis honor, decus et tutela pudoris.</l>
               <l n="l19">Huic ego bis duplices ignotos hactenus addam</l>
               <l n="l20">Assertos gazae, pro frontis honore pyropos;</l>
               <l n="l21">Huic totidem radiis lucentibus esse smaragdos,</l>
               <l n="l22">Sardoniches quatuor totidemque adamantia fronti</l>
               <l n="l23">Lumina inesse volo. Non haec communia dextrae</l>
               <l n="l24">Dona meae, sed quae aeternum latuere repostae,</l>
               <l n="l25">Virginei coetus Maria pro Principe gemmae.”</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Exequitur mandata cohors festina piorum</l>
               <l n="l2">Aligerûm, dum surgentem qua parte diurnam</l>
               <l n="l3">Aethra rapit lucem, molem aptat, iaspide iustam</l>
               <l n="l4">Componente basim. Stantis pretiosa columnae</l>
               <l n="l5">Materies ignota mihi est: non illa Carysto,</l>
               <l n="l6">Non excissa Paro fatalisque excedere cunctas</l>
               <l n="l7">Quasve Tyrus niveas secat aut Sydonia rupes, </l>
               <l n="l8">Idaeusque chalybs: hic dat ruitura trophaeis</l>
               <l n="l9">Marmora. Quae caelo semper statura paratur,</l>
               <l n="l10">Non fragilis laus est: quae aevo nequit esse superstes,</l>
               <l n="l11">Vilescit superis ruituri gloria saxi. </l>
               <l n="l12">Mole dein summa, sed mole venustius ipsa </l>
               <l n="l13">Conspicuum diadema stetit bis nobile seno</l>
               <l n="l14">Stellarum numero. Lumen quod habentibus ingens</l>
               <l n="l15">Numinis e gaza sumptis fulgere lapillis,</l>
               <l n="l16">Dotis inaequales longe stupuere Cherubi. </l>
               <l n="l17">Tale fuit primum Mariae quod iussit honori</l>
               <l n="l18">Stare Deus vota pro Virginitate trophaeum.</l>
            </div>
            <div n="div33" type="poesis-caput">
               <head n="head">33.</head>
               <l n="l1"> Apta maritali thalamo iam venerat aetas</l>
               <l n="l2">Tangebatque sacros Hymenaei cura ministros;</l>
               <l n="l3">Connubioque parem patrum iam vota calebant</l>
               <l n="l4">Quaesitura virum, et pavidi ne accederet impar</l>
               <l n="l5">Augusti vultus tantique decoris amator,</l>
               <l n="l6">Ingenio sollerte cavent. Studiumque decentis,</l>
               <l n="l7">Explorata dabat probitas et gratia taedae</l>
               <l n="l8">Regiaque ad dotis cumulum accessura propago.</l>
               <l n="l9">Cumque nefas propria fuit olim stirpe diremptas</l>
               <l n="l10">Connubiis miscere tribus Mariaeque tribulis </l>
               <l n="l11">Progenies Iudae medio Davide fuisset,</l>
               <l n="l12">Hinc erat augusto Iudae de sanguine natis</l>
               <l n="l13">Virginei spes facta thori; nec segnibus iste</l>
               <l n="l14">Sanguinis eiusdem caluit rivalibus Hymen.</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Ut vero thalami Mariam vox attigit, haesit</l>
               <l n="l2">Anxia Virgo, suum constans servare pudorem</l>
               <l n="l3">Et voti memor ingenti se pectore munit</l>
               <l n="l4">Seque animo taedis obnixa iugalibus armat. </l>
               <l n="l5">Sed quid agat mystisque thorum suadentibus illa</l>
               <l n="l6">Quid referat, concepti anceps obstacula voti</l>
               <l n="l7">Prodere? Suspensae menti dum affulgeat aequa</l>
               <l n="l8">Responsi ratio, responsum examinat omne.</l>
               <l n="l9">Illa sed afflatâ caelo data lumina mente</l>
               <l n="l10">Excipiens, inter prospecta pericula Numen</l>
               <l n="l11">Consultura sacro statuit depromere templo.</l>
               <l n="l12">Ancipites animos voti monitura Tonantem</l>
               <l n="l13">Aligeris aperit primum demissa ministris</l>
               <l n="l14">Pectus et arcanum quali ratione, requirit,</l>
               <l n="l15">Adversis thalamis possit contendere votum. </l>
               <l n="l16">Aliger huic contra: “Nihil est quod corde vacilles</l>
               <l n="l17">Grata Deo Virgo! Taedas votumque tuentem</l>
               <l n="l18">Astra viam invenient: tu tantum supplice templum</l>
               <l n="l19">Ore pete et sacra signante doceberis Arcâ</l>
               <l n="l20">Quid facias.” Paret Virgo, stellataque caelo</l>
               <l n="l21">Cum medium nox torquet iter, sacraria cunctis</l>
               <l n="l22">Interdicta subit, solito caelestis ephebi</l>
               <l n="l23">Obsequio, taedam manibus lucemque ferentis.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Vultibus oppositis geminos tulit arca Cherubos</l>
               <l n="l2">Custodes laterum, quorum fiebat ab alis</l>
               <l n="l3">In medio nexis, augustae sedis imago</l>
               <l n="l4">Aurea: pressa autem pedibus responsa daturi</l>
               <l n="l5">Auxiliatoris summi fuit Arca scabellum.</l>
               <l n="l6">Ista Throni facies, dubios consueverat unde</l>
               <l n="l7">Eventus rerum consultum pandere Numen.</l>
               <l n="l8">Hoc ingressa adytum Virgo cumulata ferebat</l>
               <l n="l9">Vota Deo: tum divinum deposcere lumen</l>
               <l n="l10">Orsa, maritales mystis urgentibus ignes,</l>
               <l n="l11">Quid faceret: votumque tenax non prodere; quali</l>
               <l n="l12">Polliciti constans premeret connubia curâ.</l>
               <l n="l13">Unde ait: “O terrae et celsi moderator Olympi,</l>
               <l n="l14">Te mea Virginitas voto statura benignum</l>
               <l n="l15">Propitiumque vocat patrem; te authore profecta</l>
               <l n="l16">Cui ego vota mei numquam ruitura pudoris,</l>
               <l n="l17">Meque unà tibi, numquam aliis placitura dicavi, </l>
               <l n="l18">Nunc mea si thalamis aetas matura, tuorum</l>
               <l n="l19">Pontificum nutu veniat socianda iugali</l>
               <l n="l20">Foedere, qua potero Virgo pupilla potentes</l>
               <l n="l21">Imperii mystas voto inclinare pudori?</l>
               <l n="l22">Damnabunt docti vota imbecillia patres,</l>
               <l n="l23">Nec licuisse mihi quidquam decernere spreto</l>
               <l n="l24">Praesidis ignari placito, dicentque puellam</l>
               <l n="l25">Iudicio graviore senum monitoque parentum,</l>
               <l n="l26">Non proprio debere regi, quibus omnia fas est</l>
               <l n="l27">Quae calor ignarae statuit resecare iuventae.</l>
               <l n="l28">Obicient legale probrum, quale innuba suffert</l>
               <l n="l29">Virginitas, nec vota thori divortia sancti</l>
               <l n="l30">Aequa fuisse, tibi quëis servitura Tonanti</l>
               <l n="l31">Posteritas perit. Inque modum telluris avarae</l>
               <l n="l32">Vivere me dicent, spicas et poma negantis.</l>
               <l n="l33">Hic ego Virgineae tibi si fore grata reponam</l>
               <l n="l34">Dona pudicitiae, doctis certare volentem</l>
               <l n="l35">Patribus illudent: tum quae mihi pectora versat</l>
               <l n="l36">Vana superstitio, quae non audita fatigat</l>
               <l n="l37">Religio, mystaeque graves scribaeque requirent</l>
               <l n="l38">Imbellemque sibi sexum contraire querentur.</l>
               <l n="l39">Cogar et hinc sacro quod me pudor abripit aestu,</l>
               <l n="l40">Non bene morigerae probrum tolerare puellae.</l>
               <l n="l41">Te, cui cunctorum, o Numen, subiecta voluntas</l>
               <l n="l42">Servit, egens animi supplex ancilla precatur:</l>
               <l n="l43">Consilii me luce tui, pater optime, serva</l>
               <l n="l44">Connubii expertem defendendoque pudori</l>
               <l n="l45">Sacratas templi votis appone tiaras.”</l>
            </div>
            <div n="div36" type="poesis-caput">
               <head n="head">36.</head>
               <l n="l1"> Dixerat haec, rutilaque involvi nube Cherubos,</l>
               <l n="l2">Et medio densae condi caliginis Arcam</l>
               <l n="l3">Spectat et ignitos fundentem oracula sedem</l>
               <l n="l4">Eiectare globos, prae nubibus impote cerni</l>
               <l n="l5">Auxiliatoris solio. Quo talia tectus</l>
               <l n="l6">Dein responsa Deus, genius vel protulit ales:</l>
               <l n="l7">“Hebraei generis Virgo, Davidica proles</l>
               <l n="l8">Plena Deo, oratus moneo parere meorum</l>
               <l n="l9">Pontificum iussis. Voto mea cura pudori</l>
               <l n="l10">Invigilat; tibi si templi connubia praeses</l>
               <l n="l11">Suaserit, Antistes quod velle videbitur, illud</l>
               <l n="l12">Imperium caeleste puta. Sociabere sponso,</l>
               <l n="l13">Cui tua Virginitas et nupti exempla pudoris</l>
               <l n="l14">Custodita dabit: vir erit cum Virgine Virgo.”</l>
            </div>
            <div n="div37" type="poesis-caput">
               <head n="head">37.</head>
               <l n="l1"> His simul auditis fertur rutilante locuta</l>
               <l n="l2">Prona pavimento: “Rerum Pater optime, summas</l>
               <l n="l3">Ima fero grates, oculis dignate pusillam</l>
               <l n="l4">Delubri ancillam! Ignaram quod caelite verbo</l>
               <l n="l5">Erudias, quo tuta loco vestigia figam,</l>
               <l n="l6">Ostendasque simul flammae pro mole paternae</l>
               <l n="l7">Quanta meus tibi cura pudor. Parebo, nec uno</l>
               <l n="l8">Deprensi veri discedam a tramite puncto.</l>
               <l n="l9">Connubium iubeant mystae; dabo prompta sacratis</l>
               <l n="l10">Vocibus assensum, mansuro flore marita.”</l>
            </div>
            <div n="div38" type="poesis-caput">
               <head n="head">38.</head>
               <l n="l1"> Interea templi proceres, quos Virginis acre</l>
               <l n="l2">Urgebat probitas naturaeque addita virtus</l>
               <l n="l3">Maior et aetherei vultus formaeque venustas,</l>
               <l n="l4">Solliciti quid agant circa caeleste puellae</l>
               <l n="l5">Depositum, quo grande loco statuatur adultae</l>
               <l n="l6">Prodigium formae, multo sermone requirunt. </l>
               <l n="l7">Mens eadem est cunctis: Numen si principe parvam</l>
               <l n="l8">Nutrivit templo, eiusdem quaesita voluntas</l>
               <l n="l9">Ostendet quo Virgo statu matura locetur.</l>
               <l n="l10">Sic de pupilla sanxerunt Virgine mystae:</l>
               <l n="l11">Namque Ioachimum, postquam is templi atria Natam</l>
               <l n="l12">Intrantem vidit, lunaris imagine sphaerae</l>
               <l n="l13">Vix quater expleta, fatum commune resolvit.</l>
               <l n="l14">Orba viri mulier, gravis et castissima mater,</l>
               <l n="l15">(Cui alios censere thoros placuisse iugales,</l>
               <l n="l16">Arbitror esse nefas) reliquos transegerat annos</l>
               <l n="l17">(Lustra fuere duo) Solymaeis innuba tectis.</l>
               <l n="l18">Anna maritales inclusos urbe penates,</l>
               <l n="l19">Et soboli et templo magis opportuna colebat.</l>
               <l n="l20">Ante tamen natam completis fervidus annis</l>
               <l n="l21">Quam caperet Hymen, etiam vis ultima matrem</l>
               <l n="l22">Eripuit sobolisque suae tutela migravit</l>
               <l n="l23">Ad templi mystas, quorum tunc plena potestas</l>
               <l n="l24">Et dare connubiis leges, votumque solebat.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Quëis autem viduis praecessit funera lustris</l>
               <l n="l2">Anna quod aut pietas aut quod dictabat honoris</l>
               <l n="l3">Divini studium, primis absolvere curis</l>
               <l n="l4">Fervebat: multam votis producere noctem</l>
               <l n="l5">Et precibus praeire diem, stipe pectus egenis</l>
               <l n="l6">Pandere propitium manibusque afferre levamen.</l>
               <l n="l7">Hic Annae labor, haec pietas: ieiunia castâ </l>
               <l n="l8">Continuata Domo sanctaeque indemnia legis</l>
               <l n="l9">Iussa. Probatarum<note place="foot" n="note">988 probatarum :
                probatorum</note> nuruum vestigia, qualis</l>
               <l n="l10">Iudith, Achaemeniis qualis vel fascibus Esther,</l>
               <l n="l11">Qualis fuit Sarai, totum fuit Anna; sed una</l>
               <l n="l12">Et merito, atque uteri fructu prior omnibus Anna.</l>
            </div>
            <div n="div40" type="poesis-caput">
               <head n="head">40.</head>
               <l n="l1"> Nec decor in vultu reliquis minor: ore triumphans</l>
               <l n="l2">Pulchra Manasseis profugos dans civibus hostes</l>
               <l n="l3">Cervicem dum fronte scidit; sed pulchrior Anna</l>
               <l n="l4">Exemplar quae fronte tulit formamque puellae,</l>
               <l n="l5">Qua Pluto cadit. Egregii fuit oris Edissa</l>
               <l n="l6">Sceptra ducis curvare potens; sed fortius Anna</l>
               <l n="l7">Ore sibi similis Natae curvavit Olympum.</l>
               <l n="l8">Pulchra fuit Rachel, pro qua septennia sudans</l>
               <l n="l9">Quinque laboravit sponsus; formosior illa,</l>
               <l n="l10">Cuius ut effigiem genitam natura videret,</l>
               <l n="l11">Tota laborabat motu totius Olympi,</l>
               <l n="l12">Temporis immani spatio, tellure gemente.</l>
               <l n="l13">Sed quid ego haec? Non est sanctorum gloria pulchrae</l>
               <l n="l14">Frontis honos; animi species mentisque character</l>
               <l n="l15">Divinus totum est, verum quod poscit honorem.</l>
               <l n="l16">Laus tamen est Annae, quod nullam a corpore laudem,</l>
               <l n="l17">Nullam a fronte tulit, quam non calcaret et omnes</l>
               <l n="l18">Naturae premeret subiectas gratia dotes.</l>
            </div>
            <div n="div41" type="poesis-caput">
               <head n="head">41.</head>
               <l n="l1"> Fata vocant Annam: foret his felicior Anna, </l>
               <l n="l2">Horrida Divinus si iam solvisset Averni</l>
               <l n="l3">Claustra Nepos: tunc festivo super astra volatu</l>
               <l n="l4">Iret ovans caperetque ingens sua praemia virtus.</l>
               <l n="l5">Sed veteri Adamo necdum spoliata columba</l>
               <l n="l6">Debuit infernae damnum tolerare cavernae,</l>
               <l n="l7">Quam complevit Adam. Septem post lustra secundus</l>
               <l n="l8">Donec Adam celso vinctos inferret Olympo.</l>
            </div>
            <div n="div42" type="poesis-caput">
               <head n="head">42.</head>
               <l n="l1"> Sed tibi sanctarum ter maxima Matronarum, </l>
               <l n="l2">Si modo Pieria tumulum signare Camena</l>
               <l n="l3">Est animus, modicae munus ne despice venae.</l>
               <l n="l4">Hic iacet Anna, parem ventris cui germine matrem</l>
               <l n="l5">Nulla tegit tellus: animo complexa quod omnes</l>
               <l n="l6">Isaciae tenuere nurus fecundaque fructu,</l>
               <l n="l7">Cui similem salvo solius pignore Natae,</l>
               <l n="l8">Nullae aliae meruere nurus. Hac clauditur urna</l>
               <l n="l9">Femineus cinis, in cinerem dare digna reversos</l>
               <l n="l10">Quae fuit, invicti mole et virtute Nepotis,</l>
               <l n="l11">Terrigenas claris caelo fulgere pyropis.</l>
               <l n="l12">Seu fuit huic regum, aut Levitica stirpis origo,</l>
               <l n="l13">Posteritas divina fuit. Cum coniuge vixit </l>
               <l n="l14">Si sterilis donec proles excelsa veniret,</l>
               <l n="l15">Hoc voluit natura pati: consultiùs unum</l>
               <l n="l16">Admisit, sed sola dabat quam gratia partum.</l>
               <l n="l17">Septenis<note place="foot" n="note">1034 septenis : septennis</note>
            post fata sinum felicis Abrami</l>
               <l n="l18">Incoluit lustris: meruit festiva Nepotis</l>
               <l n="l19">Ad superos post signa rapi caeloque beari</l>
               <l n="l20">Mater prole minor. Scandit prior aethera mater</l>
               <l n="l21">Caelum ascensurae prodiret ut obvia Natae,</l>
               <l n="l22">Matrem ubi sublimem proles sublimior ornat.</l>
               <l n="l23">Haec quicumque legis si vis tibi cernere Natam</l>
               <l n="l24">Propitiam, Matrem supplex orator adora. </l>
            </div>
          
        </div>
        <div type="poesis-liber" met="hexameter" n="div6">
            <head n="head">IESSEIDOS LIBER VI.</head>
            <div n="div1" type="poesis-caput">
               <head n="head">1.</head>
               <l n="l1"> Ut Solymi statuere patres ventura docentem</l>
               <l n="l2">Fata super Maria quam nubilis attigit aetas</l>
               <l n="l3">Implorare Deum, caeli responsa rogantem</l>
               <l n="l4">Supremum faciunt placitis concurrere Mystam.</l>
               <l n="l5">Mysta Theophilides fuerat novus iste, repulso</l>
               <l n="l6">Quem socero saevus primae splendore tiarae</l>
               <l n="l7">Extulit Herodes. Simonis filia, coniux</l>
               <l n="l8">Regia, tentatae caedis suspecta, marito</l>
               <l n="l9">Reiicitur thalamo. Sternit crudelis eodem</l>
               <l n="l10">Et socerum telo, sacram cui vertice lunam</l>
               <l n="l11">Excutit; immitis celsas ita flebile mentes</l>
               <l n="l12">Fulminat Herodes vanasque ulciscitur umbras</l>
               <l n="l13">Veris funeribus, praeceps ad acerba tyrannus. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Ipse Theophilides, postquam sibi mira puellae</l>
               <l n="l2">Gratia, donorum cumulus morumque venustas</l>
               <l n="l3">Indole terrena maior rumore patebat,</l>
               <l n="l4">“Numinis hoc,” ait, “est donum” magnumque parari</l>
               <l n="l5">Hebraeis hac luce decus cognoscere felix</l>
               <l n="l6">Terrenum hunc solem, de quo decernere caeco</l>
               <l n="l7">Consilio “frustra est, inquit: qui protulit orbi,</l>
               <l n="l8">Et templo inclusit, faciet comprendere quales</l>
               <l n="l9">Hoc Charitum caeleste penu disponat ad usus. </l>
               <l n="l10">Est generis fatum nostri, spem saepe fugacem</l>
               <l n="l11">Feminea rediisse manu, virtute stetisse</l>
               <l n="l12">Fortunam: aeternùm nostris ita Iuditha vivit</l>
               <l n="l13">In fastis celebratque memor Iudaeus Edissam:</l>
               <l n="l14">Audit adhuc animosa suos Debbora triumphos. </l>
               <l n="l15">Vivit adhuc clavo non exanimata vetustae</l>
               <l n="l16">Gloria Rachelis<note place="foot" n="note">29 Rachelis :
              Iachelis</note>, dulci quae lacte vigentem</l>
               <l n="l17">Nutrit adhuc famam servatque audacia laudem.</l>
               <l n="l18">Quis novit qua sorte recens nos nympha levabit,</l>
               <l n="l19">Quanta potest nostris spes inde venire ruinis?</l>
               <l n="l20">Hic arcana ergo mens est nutusque Tonantis</l>
               <l n="l21">Expectandus”, ait. “Sortis vocale futurae</l>
               <l n="l22">Consultum, quid pandat ephod, quid lumine clari</l>
               <l n="l23">Ostendant onyches, veri responsa probemus!” </l>
            </div>
            <div n="div3" type="poesis-caput">
               <head n="head">3.</head>
               <l n="l1"> Accessere patres dictis operique propinquam</l>
               <l n="l2">Constituunt, memori incertae quam sedis Apellae</l>
               <l n="l3">Festivam faciunt frondosa mapalia lunam. </l>
               <l n="l4">Septimus hic anni mensis, cum legis avitae</l>
               <l n="l5">More sub umbrosis properatis arbore tectis, </l>
               <l n="l6">Gestantes manibus citreos per compita fructus,</l>
               <l n="l7">Palmarumque elates thyrsumque insigne virentem,</l>
               <l n="l8">Ornatum pomo, cui dat sua nomina pinguis</l>
               <l n="l9">Media vel Persis. Laeto festa annua coetu</l>
               <l n="l10">Isacidae repetunt, mugit cum plurima templo</l>
               <l n="l11">Victima odorataeque replent sacra atria nubes.</l>
               <l n="l12">Bis quater exortum numerant ea gaudia solem. </l>
            </div>
            <div n="div4" type="poesis-caput">
               <head n="head">4.</head>
               <l n="l1"> Horum uno, Mariae causa, delubra supremus</l>
               <l n="l2">Ingressus praesul, nudos ablutus in illo</l>
               <l n="l3">Fonte pedes, cui portando bissena iuvenci</l>
               <l n="l4">Colla dabant, Cyprio Temescia colla metallo. </l>
               <l n="l5">Lotus abit sumitque sacras pro tegmine bissos,</l>
               <l n="l6">Legales tunicas: feminum velamina primùm</l>
               <l n="l7">Induitur, plenos Veneris celantia lumbos. </l>
               <l n="l8">His super adiicitur duplicis toga stamine lini</l>
               <l n="l9">Texta, petens humiles demissa sindone talos,</l>
               <l n="l10">Quam picturatae castigat purpura zonae.</l>
               <l n="l11">Alterius tunicae, summi quae propria mystae, </l>
               <l n="l12">Accedit labor, aërii cui lana coloris</l>
               <l n="l13">Materies Phrygiaque errabant cuspide sparsae</l>
               <l n="l14">Per gyrum formae, quas excipiebat onustus</l>
               <l n="l15">Fructibus, emittit malus quos Punica, limbus. </l>
               <l n="l16">Textilis haec pomi facies, hyacinthon et ostrum</l>
               <l n="l17">Ardentemque tulit coccum et vocalibus auri</l>
               <l n="l18">Intermixta globis, media qua tibia findit</l>
               <l n="l19">Parte pedem, extremum tunicae compleverat orbem. </l>
               <l n="l20">Additur huic humero thorax, insigne supremae</l>
               <l n="l21">Maiestatis ephod: hyacinthus, purpura, coccus</l>
               <l n="l22">Et mixtum filis stamen variantibus aurum, </l>
               <l n="l23">Pro sacrae istius venit sub tegmine telae.</l>
               <l n="l24">Stamen erat byssus digitis glomerata secundis</l>
               <l n="l25">Posterior, cordisque prior connexa duabus</l>
               <l n="l26">Pars fuerat gemmis colli in radice, viriles</l>
               <l n="l27">Qua surgunt humeri. Fuit illis fibula, duplex </l>
               <l n="l28">Auro insertus onyx; utroque incisa micabant</l>
               <l n="l29">Nomina (lex uno) veterum bissena parentum, </l>
               <l n="l30">Caelatoris opus: fulgebat pectore mirae</l>
               <l n="l31">Virtutis logion bissenis nobile gemmis,</l>
               <l n="l32">Nominibus tribuum sculptis, quas singula patrum</l>
               <l n="l33">Seminis unius fraterna vocabula signant.</l>
               <l n="l34">Pectoris hoc tegimen, sed pectore longius: imae</l>
               <l n="l35">Exibant vinclis lumbos stringentibus orae. </l>
            </div>
            <div n="div5" type="poesis-caput">
               <head n="head">5.</head>
               <l n="l1"> Hunc autem thorax gemmis decoratus ad usum</l>
               <l n="l2">Pontificalis erat. Dubias cum discere rerum</l>
               <l n="l3">Urgeret fortuna vices peterentque precantes</l>
               <l n="l4">Re super ancipiti divina oracula mystae,</l>
               <l n="l5">Sacro indutus ephod capiebat verba minister</l>
               <l n="l6">Vel monitu interno, vel voce loquentis ad aures</l>
               <l n="l7">Numinis, eventus non infitiante futuros. </l>
               <l n="l8">Tale super Maria, quid responsura docerent</l>
               <l n="l9">Pallia, proni orant mystae, primusque sacerdos</l>
               <l n="l10">Insuper apposita capiti, quae candida solum</l>
               <l n="l11">Bissus erat, cidari, nisi fronte quod aurea fulsit</l>
               <l n="l12">Lamina et in medio scriptum Tetragrammaton auro. </l>
               <l n="l13">Consurgit cum veste orbem referente solumque</l>
               <l n="l14">Incessu graviore premit sumitque Sabaeas</l>
               <l n="l15">Thuris opes, fumante Deum culturus acerra. </l>
               <l n="l16">Arsit ut incensum, puros ascendere fumos</l>
               <l n="l17">Certantes cum luce videt nubisque serenae</l>
               <l n="l18">In morem vacuâ sese vapor extulit aurâ.</l>
               <l n="l19">Creditur hinc suaves placatum Numen odores</l>
               <l n="l20">Excipere et placido vultu data dona tueri.</l>
               <l n="l21">Atria ter circum, ter circum altare, ter imi</l>
               <l n="l22">Circa adyti velum laxavit aromata mystes, </l>
               <l n="l23">Cum solitum superaret ephod onychesque nitorem, </l>
               <l n="l24">Fausta locuturi signum fecere Tonantis.</l>
               <l n="l25">Cumque caput proni cuperent sermone doceri</l>
               <l n="l26">Numinis, effatis aperit se talibus aether:</l>
               <l n="l27">“Conveniat Iudae soboles, innupta iuventus</l>
               <l n="l28">Amplaque odorato stans occupet atria templo;</l>
               <l n="l29">Unicuique suus sicco sit cortice stipes.</l>
               <l n="l30">Inclita cum Iudae fuerit collecta propago, </l>
               <l n="l31">Altius exactum cunctis sit vertice lignum:</l>
               <l n="l32">Cui humore carens baculus mox flore virescet, </l>
               <l n="l33">Atque Semiramius cui fronte quieverit ales,</l>
               <l n="l34">Hunc ego dilectae nymphae designo maritum.” </l>
            </div>
            <div n="div6" type="poesis-caput">
               <head n="head">6.</head>
               <l n="l1"> Responso attonitus praesul laetusque loquentem</l>
               <l n="l2">Audivisse Deum et mystae sine more stupentes</l>
               <l n="l3">Virginei data signa viri, magis inde puellam</l>
               <l n="l4">Suspiciunt, cuius felix hymenaeus Olympum</l>
               <l n="l5">Cogeret e siccis producere lilia virgis</l>
               <l n="l6">Et sponsum Assyria<note place="foot" n="note">123 Assyria :
              Assyriae</note> vellet signare volucre.</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Lux festiva fuit, nono quam mense <note place="foot" n="note">125 mense
                : mente</note>colebant</l>
               <l n="l2">Isacidae, memores ignis, cum compede rupta</l>
               <l n="l3">Chaldaea, Medo ferrum solvente triumpho,</l>
               <l n="l4">Oblatos aris pecudes crassoque madentes</l>
               <l n="l5">Fonte, priùs nebulis Phoebo splendente solutis,</l>
               <l n="l6">Viderunt flamma caelo veniente cremari.</l>
               <l n="l7">Laeta dies populo, lapsae pro munere flammae</l>
               <l n="l8">Vota reponenti, pariter fuit apta remotos</l>
               <l n="l9">Dispersosque procul Iudae sociare nepotes </l>
               <l n="l10">Ex quibus electum Mariae spectata docerent</l>
               <l n="l11">Signa virum, mirum dictu! Venerisque decorus</l>
               <l n="l12">Pronubus adverso Veneris foret ales amori,</l>
               <l n="l13">Et florente suas accendi stipite taedas</l>
               <l n="l14">Miraretur Hymen. Omnes it iussus in urbes</l>
               <l n="l15">Rumor Idumaeas, Iudae qui illustre vocaret</l>
               <l n="l16">Stemma, thori cupidam pubem: manibusque revulsas</l>
               <l n="l17">A radice diu virgas afferre monebat</l>
               <l n="l18">Sacra Palaestinae patrum templique potestas. </l>
            </div>
            <div n="div8" type="poesis-caput">
               <head n="head">8.</head>
               <l n="l1"> Iam signata dies iunctos cogebat adesse</l>
               <l n="l2">Et Solymaea procos accedere templa tribules.</l>
               <l n="l3">Parent laeti omnes; primumque ingressa iuventus</l>
               <l n="l4">Vestibulum, divina patrum mandata secuti,</l>
               <l n="l5">Expectant summae iussa ulteriora tiarae. </l>
               <l n="l6">Octoginta aderant iuvenes, quorum ultima septem</l>
               <l n="l7">Par lustris aetas, rudior quinquennia quatuor</l>
               <l n="l8">Attigerat pubes: regali sanguine Iudae</l>
               <l n="l9">Nati omnes, ipsa Davidis origine multi.</l>
               <l n="l10">Et quoniam antiquos capta Babylone reversae</l>
               <l n="l11">Non habuere tribus quibus excessere penates,</l>
               <l n="l12">Sed quo quisque loco potuit nova limina fixit,</l>
               <l n="l13">Iudaeae pars quaeque parem dare stipitis impos</l>
               <l n="l14">Unius sobolem, non certa sede diremptos</l>
               <l n="l15">Servabat mixtos omni regione tribules.</l>
               <l n="l16">Inde fuit tota Iudae quod sparsus Idume</l>
               <l n="l17">Spiraret sanguis, quavis ex parte profectos</l>
               <l n="l18">Spe thalami, reduces domus acceptura maritos,</l>
               <l n="l19">Transmisit Solyma iuvenes. Hic adfuit Amos,</l>
               <l n="l20">Carmeli flos pulcher Amos, quem Rutha Phalego</l>
               <l n="l21">Ediderat formosa viro; fuit alter Abellus</l>
               <l n="l22">Abramo genitus, tenerae cui mille per agros</l>
               <l n="l23">Errabant pecudes: David quoque venit ab alta</l>
               <l n="l24">Planitie Libani, Rachel post fata mariti</l>
               <l n="l25">Cui patrias servabat opes, gratamque vovebat</l>
               <l n="l26">Mater amata nurum. Misit Galilaea Manassen,</l>
               <l n="l27">Iephtemque Mosemque et pulchrum frontis Adamum,</l>
               <l n="l28">Et Noam, cui Lia parens; Hebronia proles</l>
               <l n="l29">Et gemmis digitosque gemmasque incluserat auro. </l>
               <l n="l30">Hic Samuel cum fratre Isaac, quos fuderat uno</l>
               <l n="l31">Anna puerperio, Iudae fecunda marito, </l>
               <l n="l32">Ephratea nurus, similes aspectibus ambo, </l>
               <l n="l33">Fronte pares ambo, comae par utrique, nisi uno</l>
               <l n="l34">Quod Samuel luscus, prout apparebat, ocello.</l>
               <l n="l35">Accessit Salomon Mambraea valle colonus</l>
               <l n="l36">Impiger, octoni cui iugeris amplus aratro</l>
               <l n="l37">Findebatur ager; multi huic per prata vagantes,</l>
               <l n="l38">Ad iuga compositi pingues palearia tauri.</l>
               <l n="l39">Beniamin, Issachar, Enoch, Hebronia pubes</l>
               <l n="l40">Prompta manu – fundaque ! – venit si quando cruento</l>
               <l n="l41">Ore lupus pecorique instat; cupidusque iugalis</l>
               <l n="l42">Advenit fidei Simeon, quem matre Rebecca</l>
               <l n="l43">Clarus avis dedit Elias, sed lege Philippi</l>
               <l n="l44">Defuncti Soboles; sterilis post fata iugalis </l>
               <l n="l45">Cognatum siquidem thalamo donante Rebecca</l>
               <l n="l46">Fraternum semen genito Simeone revixit.</l>
               <l n="l47">Adfuit et Samson cui Hermonea Salome,</l>
               <l n="l48">Orba viri genetrix, terra Hebronitide sponsam</l>
               <l n="l49">Reppererat, sed mox pactae connubia nymphae</l>
               <l n="l50">Fila scidit Lachesis praestoque ingressa puellae</l>
               <l n="l51">Mors thalamum fato sponsum delusit amantem.</l>
               <l n="l52">Misit Ioannem Bethel, cui mater Edissa</l>
               <l n="l53">Iuncta viro forti Sauli, qui castra secutus</l>
               <l n="l54">Herodis, post multa Arabum certamina felix</l>
               <l n="l55">Et dives spoliis, patrio consederat arvo.</l>
               <l n="l56">Et Gedeon non vile genus cui regis in aula,</l>
               <l n="l57">Mater nobilium non ultima matronarum</l>
               <l n="l58">Sara fuit: genitorque operum praefectus in aede</l>
               <l n="l59">Numinis, adiunctis altam quam surgere muris</l>
               <l n="l60">Iusserat Ascalides. Daniel dilecta parenti</l>
               <l n="l61">Labano soboles, donis instructa paternis,</l>
               <l n="l62">Nil prohibente patris flammas Esthere novercâ;</l>
               <l n="l63">A Iordane procul, Sephone ex urbe profectus</l>
               <l n="l64">Pervenit Solymam. Tobiam, Nathanaelem,</l>
               <l n="l65">Quosque referre mora est, patriâ migrare subegit</l>
               <l n="l66">Prodigiosus Hymen; cunctisque accessit Ioseph.</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Regia progenies, altae virtutis Ioseph</l>
               <l n="l2">Exemplum; cuius, sed avo propiore Mathane</l>
               <l n="l3">Progenitor Salomon, vera a Davide propago</l>
               <l n="l4">Inde parens Iacobus, uti soror Anna recenset</l>
               <l n="l5">Sanguinis eiusdem proavos. Dedit Anna Mariam,</l>
               <l n="l6">At soboles Iacobe tua est Iosippus; et istum</l>
               <l n="l7">Iosippum fratris prolem sicut Anna Nepotem,</l>
               <l n="l8">Sic habet et generum: Mariae est cognatus Iacob,</l>
               <l n="l9">Cui eadem nurus et neptis, pro duplice nexu</l>
               <l n="l10">Foederis et stirpis. Sed quae fortuna beatos</l>
               <l n="l11">Connubii accendit sponsis felicibus ignes,</l>
               <l n="l12">Expediam. Novies quatuor vel circiter annos</l>
               <l n="l13">Vixit Iosephus, thalamique experte iuventa,</l>
               <l n="l14">Dimidium tetigit caelebs et candidus aevi,</l>
               <l n="l15">Connubii procul affectu; cui sola calebat</l>
               <l n="l16">Flamma pudicitiae constans, quam nulla voluptas</l>
               <l n="l17">Pressit et adversa nullus face perdidit Hymen.</l>
               <l n="l18">Maior Iosepho Parii casto hospite Nili</l>
               <l n="l19">Lascivae fugiens lusit qui vota maritae,</l>
               <l n="l20">Est modo quem canimus, proles Davidis, Ioseph.</l>
               <l n="l21">Ille quidem turpis flammae, dans pallia, victor,</l>
               <l n="l22">Sed thalami superavit amor; cui nectere lauros</l>
               <l n="l23">Debet uterque pudor, soboles est regia Ioseph.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Saepe istum genitor mittendae in saecula prolis</l>
               <l n="l2">Admonuit multaeque illo caluere puellae, </l>
               <l n="l3">Multae illum matres generum nymphaeque tribulem</l>
               <l n="l4">Optavere virum; sed nec flexere puellae,</l>
               <l n="l5">Nec movit pater indubium viridante pudoris</l>
               <l n="l6">Extremum vitae flatum signare smaragdo.</l>
               <l n="l7">Saepe pater dixit: “Vita cur caelibe nostrum</l>
               <l n="l8">Stemma premis? Viridem perdis quid inane iuventam,</l>
               <l n="l9">Connubii spernisque fidem prolemque daturam</l>
               <l n="l10">Reiicis aeterno laudes et vota Tonanti?</l>
               <l n="l11">Anne vides nostros sanctosque, vetusta secutos</l>
               <l n="l12">Legum scita patres, casto eduxisse cubili</l>
               <l n="l13">Progeniem, quorum celebris per publica Iudae</l>
               <l n="l14">Ora volat virtus? Fideique illustrior illa</l>
               <l n="l15">Numen adorabat pietas votisque faventem</l>
               <l n="l16">Implorare Deum parvos docuere nepotes.</l>
               <l n="l17">Quod probrum est homini, virtus nequit esse probatae</l>
               <l n="l18">Mater honestatis veraeque puerpera laudis.</l>
               <l n="l19">At nescis, veniet sterili quae poena marito?</l>
               <l n="l20">Vidi ego, sed dolui vidisse; ah! cetera sanctus</l>
               <l n="l21">Et multis virtute prior, non visa iugalis </l>
               <l n="l22">Incrementa thori, probro non simplice maerens</l>
               <l n="l23">Sustinuit Ioachim, templo quem mysta repulsum</l>
               <l n="l24">Ex ara cui dona dabat, vel solius ergo</l>
               <l n="l25">Improlis thalami, longum lugere subegit.</l>
               <l n="l26">Hoc tamen est citra culpam: qui cetera felix</l>
               <l n="l27">Coniuge, si thalamum demas: exinde beatus</l>
               <l n="l28">Et thalamo sobolisque datae laetissimus ortu,</l>
               <l n="l29">De qua mira canunt. An non maiore notandus</l>
               <l n="l30">Opprobrio, Iosippe, venis, dum prolis habendae</l>
               <l n="l31">Nec tibi vota calent, castos ubi spernis amores. </l>
               <l n="l32">Crede, nec est virtus, quae non imitabile cunctis</l>
               <l n="l33">Transit in exemplum; quae si transiret in omnes,</l>
               <l n="l34">Laus foret humano virtutem crescere damno.</l>
               <l n="l35">Finge alios animi eiusdem votique tenaces</l>
               <l n="l36">Eiusdem, quo virginitas communibus orbis</l>
               <l n="l37">Moribus accedat: modico post tempore splendor</l>
               <l n="l38">Humani generis nullo nascente peribit.</l>
               <l n="l39">Forte putas, Iosippe, Deo concepta placere</l>
               <l n="l40">Quae perdunt homines vota? At magis illa Tonanti</l>
               <l n="l41">Vota probanda reor, dominam quae totius auget</l>
               <l n="l42">Orbis naturam. Ingenito si lumine mentis</l>
               <l n="l43">Uteris humanae, ratione resistere nulla</l>
               <l n="l44">His poteris, quae connubii de lege ferebam.</l>
               <l n="l45">Adde, quod adversa domuique mihique tibique</l>
               <l n="l46">Virginitate noces, prolis quëis gaudia sanctae</l>
               <l n="l47">Subtrahis acceptamque nurum blandosque nepotes.”</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Ista Mathanides genitor, meliora reponit</l>
               <l n="l2">Iosippus: “Si nos mentis ratione velimus,</l>
               <l n="l3">Non vulgi rumore loqui, probiore movetur</l>
               <l n="l4">Consilio, cui vita thori socialis honestas</l>
               <l n="l5">Recta quidem, fundens sobolem, quae Numinis aequa</l>
               <l n="l6">Religione calens sacros prolatet honores.</l>
               <l n="l7">Pace tua tamen, o genitor, cumulantia prolem</l>
               <l n="l8">Connubia innupto fraus est praeferre pudori.</l>
               <l n="l9">Religio si grata Deo, gratamque fatebor,</l>
               <l n="l10">Suscepta quae prole venit meritumque parentes</l>
               <l n="l11">Natorum pro laude manet; tamen arbitror huius</l>
               <l n="l12">Vile voluntatis munus quod propria suasit</l>
               <l n="l13">Commoditas et segne Dei studiosa voluptas.</l>
               <l n="l14">Dent alii sobolem: si me pro prole dicabo</l>
               <l n="l15">Quod vitium est? Laus est patribus divisa iugali</l>
               <l n="l16">Foedere, per sobolem dare servitura Tonanti </l>
               <l n="l17">Viscera; forsan erit distracto in pignora patre</l>
               <l n="l18">Vilior integritas? Divisi in semina floris</l>
               <l n="l19">Nec pretium est, nec suavis odor: pecus integra sacras</l>
               <l n="l20">Ducitur ingratum numquam libamen ad aras.</l>
               <l n="l21">Nec sterilis thalamus, casti neque nescia lecti</l>
               <l n="l22">Virginitas probro esse potest: quod maxima vulgi</l>
               <l n="l23">Pars sequitur, rationis inops plerumque tuetur</l>
               <l n="l24">Credulitas. Superat probrum mortale pudoris</l>
               <l n="l25">Immortalis honos et recti gloria facti.</l>
               <l n="l26">Si mystam opponis, mystae mandantis ab ara</l>
               <l n="l27">Cognatum migrare tuum non arguo Zelum;</l>
               <l n="l28">Qui sacer est, nullus reus est me iudice mystes.</l>
               <l n="l29">Nec tamen ignoro, Nemesis quod Numinis aequa</l>
               <l n="l30">Non ferit hunc qui labe caret; sine crimine nulli</l>
               <l n="l31">Dedecus accedit; male quod morata voluntas</l>
               <l n="l32">Non regit et ratio quos vera redarguit actus,</l>
               <l n="l33">Probri materiam cumulant poenasque lacessunt.</l>
               <l n="l34">Nec moror, adversus vulgi quod praedicat error</l>
               <l n="l35">Virtuti satis est, unus si accesserit illi</l>
               <l n="l36">Laudator Deus: et renuens contenta vel uno</l>
               <l n="l37">Esse Deo, propria virtus se cuspide mactat.</l>
               <l n="l38">Sat mihi servati si corporis innuba virtus</l>
               <l n="l39">Numinis accedat placito, quod respicit unum</l>
               <l n="l40">Quaecumque esse animi nostri vult optima virtus.</l>
               <l n="l41">Dicitur Helciadae vati quod culta fuisset</l>
               <l n="l42">Virginitas, data signorum miranda potestas</l>
               <l n="l43">Et portentoso Memphim dare vota sepulchro.</l>
               <l n="l44">Thesbites etiam rutilis superare quadrigis</l>
               <l n="l45">Sidera, et ignivomos nivei candore pudoris</l>
               <l n="l46">Astra supergressos fertur meruisse iugales.</l>
               <l n="l47">Nonne etiam noster Iudae qui vota fatigat</l>
               <l n="l48">Promissus princeps, pariturae matris honore</l>
               <l n="l49">Virgineo, puros hausturus ab ubere rores</l>
               <l n="l50">Fertur et integris fixurus labra papillis?</l>
               <l n="l51">Matre illibati si de candoris amante</l>
               <l n="l52">Divinus nobis caelo promittitur Heros,</l>
               <l n="l53">Cui placet intacto nasci de ventre, pudorem</l>
               <l n="l54">Virgineum casto thalami non praeferet igni?</l>
               <l n="l55">Quis novit si forte meus placiturus eidem</l>
               <l n="l56">Candor, ab aeterno quod currere dicitur aevo,</l>
               <l n="l57">Acceleret festinus iter veniatque cupitus</l>
               <l n="l58">Spe citius, solvens vinctum Israëla Redemptor?</l>
               <l n="l59">Mi pater, humani nec virginitate timendus</l>
               <l n="l60">Defectus generis: nulla est, quae clauditur auro,</l>
               <l n="l61">Gemma gravis pretii, quae non, collata pudori</l>
               <l n="l62">Virgineo, levis est. Nostrae caeleste refulgens</l>
               <l n="l63">Naturae, par sideribus, sed vitrea honestas,</l>
               <l n="l64">Gaza ingens fragilisque simul, sine Numine nostris</l>
               <l n="l65">Corporibus servari impos. Quis posse putabit</l>
               <l n="l66">Tam rara genus humanum virtute perire? </l>
               <l n="l67">Addo, quod eventu tali, quia caelibe vita</l>
               <l n="l68">Praestaret thalamus, ne hominum natura ruinae</l>
               <l n="l69">Proxima supremo molem telluris agone</l>
               <l n="l70">Desereret, praeceptum esset, quod habebat Adamus,</l>
               <l n="l71">Connubii augendaeque novae per foedera prolis.</l>
               <l n="l72">Me vero donec talis iactura timeri</l>
               <l n="l73">Debeat, innuptum genitor dilecte relinque.”</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Talibus auditis placido pater ore silentem</l>
               <l n="l2">Alloquitur: “Flectat saltem te, nate, paternus</l>
               <l n="l3">Sanguis et antiquae proavis a regibus ortae</l>
               <l n="l4">Stemma domus, quam tu postremo haerede labentem</l>
               <l n="l5">Innixamque parum valida radice relinquis.</l>
               <l n="l6">Sanguinis ille leo nostri Iesseia proles,</l>
               <l n="l7">Si canitur nostra venturus origine Princeps,</l>
               <l n="l8">Quid Iosippe tuos fraudas hac luce futuros</l>
               <l n="l9">Seminis haeredes? Bona sit; rerum attamen isto</l>
               <l n="l10">Ordine virginitas non est bona.” Dicere contra</l>
               <l n="l11">Iosippus voluit, sed respondere paratum</l>
               <l n="l12">His interpellat genitor: “Spes sola beati</l>
               <l n="l13">Germinis illius nostro de stemmate, terris</l>
               <l n="l14">Promissi quantum decus est? Velle auspice tanto</l>
               <l n="l15">Aeternae pacis libertatisque carere</l>
               <l n="l16">Vix culpa, Iosippe, vocat.” Mox voce reponit</l>
               <l n="l17">Iosippus: “Magni nostra hinc censenda propago,</l>
               <l n="l18">Infitias nolo ire pater. Dabit aequus Olympi,</l>
               <l n="l19">Sed sine me promissa Deus; nec fata morari</l>
               <l n="l20">Me penes est: si me tanti voluisset habere</l>
               <l n="l21">Adiutorem operis, caelo submissa caleret</l>
               <l n="l22">Non mihi virginitas; nostrum concurrere tantis</l>
               <l n="l23">Si femur adscisset fatis, me nulla soluti</l>
               <l n="l24">Coniugio, genitor, superasset flamma pudoris. </l>
               <l n="l25">Est mihi germanus Cleophas aliique, capaces</l>
               <l n="l26">Quos facit immensi sanguis Iesseus honoris.</l>
               <l n="l27">Caelibe me restant multi hac pro laude tribules.”</l>
            </div>
            <div n="div13" type="poesis-caput">
               <head n="head">13.</head>
               <l n="l1"> “Si tamen et vinclis te connubialibus esse</l>
               <l n="l2">Innexum Omnipotens vellet,” pater inquit Iacob,</l>
               <l n="l3">“Quid faceres?” Iosippus ait: “Divina voluntas</l>
               <l n="l4">Lex mihi suprema est: illi contraire repugnat</l>
               <l n="l5">Aequa boni ratio. Quod vellet Numen, id esset </l>
               <l n="l6">Regula virtutis! Vitii se mergit in umbra</l>
               <l n="l7">Quisquis ab hac summa morum deflectit amussi.”</l>
               <l n="l8">Cui pater: “Est Solymis Virgo (sanctamque sororem</l>
               <l n="l9">Esse genetricem laetor tantae indolis Annam)</l>
               <l n="l10">Consobrina tibi est. Plenis iam nubilis annis,</l>
               <l n="l11">Committenda viro. Nymphas bona sparsa per omnes</l>
               <l n="l12">Huic collecta nitent: species, pudor, unus avorum</l>
               <l n="l13">Nobiscum sanguis, probitas et gratia; demum</l>
               <l n="l14">Virtutis verae simulacrum: tanta stupentes</l>
               <l n="l15">Prodigia, eximios templi deposcere mystas</l>
               <l n="l16">De thalami eventu caeli responsa coëgit.</l>
               <l n="l17">Auditum: dandam esse viro, cui sanguine Iudae</l>
               <l n="l18">Sit genitor sacroque simul cui limine stanti,</l>
               <l n="l19">Allatus manibus siccus – mirabile! – stipes</l>
               <l n="l20">Exeat in florem et fronti Babylonius ales</l>
               <l n="l21">Insideat. Iosippe, puto dabis; ista iubentis</l>
               <l n="l22">Connubium signa esse Dei!” “Nihil ambigo,” profert</l>
               <l n="l23">Iosippus. Cui mox genitor: “Tibi templa petenti,</l>
               <l n="l24">Quo cupio Iosippe migres, si talibus aether</l>
               <l n="l25">Occurrat signis teque hoc sponsum omine dicet,</l>
               <l n="l26">Connubium tantae poteris non velle puellae?”</l>
               <l n="l27">Iosippus contra: “De me quod talia speres,</l>
               <l n="l28">O genitor, frustra est: ostendent astra maritum</l>
               <l n="l29">Nymphae illi virtute parem. Nil praeter avitum</l>
               <l n="l30">Stemma mihi videor non impar, caetera longe</l>
               <l n="l31">A tanta virtute absum. Dilecte quiesce</l>
               <l n="l32">Quaeso, pater, nec nostra ultra connubia tenta.”</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Huic iterum genitor: “Nec plus tua vota morari,</l>
               <l n="l2">Nec suadere thorum meum est. Hoc deprecor unum,</l>
               <l n="l3">Nate, aliis temet coniunge flagrantibus oris</l>
               <l n="l4">Virginei formam pueris. Spes irrita siccae</l>
               <l n="l5">Expectare mihi pro te suffragia virgae</l>
               <l n="l6">Omnis erit; nihil Assyriae tibi conferet albus</l>
               <l n="l7">Nutritor reginae ales, nisi signa iubente</l>
               <l n="l8">Numine premat avis, vel siccus pronuba stipes.</l>
               <l n="l9">Si fatum volet arentis te germine fustis,</l>
               <l n="l10">Aut ave Chaldaea sponsum, Iosippe, notari,</l>
               <l n="l11">Certabisne Deo, aut iusso pugnabis amori?”</l>
               <l n="l12">Rettulit haec natus: “Frustra dulcissime perdis</l>
               <l n="l13">Verba, pater. Mihi nec Solymam, nec visere templum</l>
               <l n="l14">Est animus, nec signa novi spectare mariti.</l>
               <l n="l15">Cerne, pater, capitis canos utcumque capillos,</l>
               <l n="l16">Durata qui fronte rigent et lacte madentes</l>
               <l n="l17">Inter stabo procos? Me dura laboris et artis</l>
               <l n="l18">Instrumenta meae, serrae pauperque dolabra</l>
               <l n="l19">Dant inopem flagrem ditemque praeire iuventam</l>
               <l n="l20">Decrescens et inops!” Pater excipit: “Ista fatebor,</l>
               <l n="l21">Sunt hominum quae vota movent, staremque libenter</l>
               <l n="l22">Iudicii pro parte tui, componeret istos</l>
               <l n="l23">Si mundi fortuna thoros talesque pararet</l>
               <l n="l24">Mortalis thalamos ubi calculus. Inspicit urnae</l>
               <l n="l25">Excessum terrena fides; humana sequuntur</l>
               <l n="l26">Lumina mortales oculi. Non subditur autem</l>
               <l n="l27">Hic placitis hominum, sed stat caelestibus Hymen,</l>
               <l n="l28">Alite Chaldaea et florenti stipite, signis.</l>
               <l n="l29">Arbiter hic Deus est, mentis qui cuncta gubernans</l>
               <l n="l30">Lege suae, humani nimis imbecille videntem</l>
               <l n="l31">Confundit pupillam oculi. Quae stirpis origo</l>
               <l n="l32">Regia sit nostrae, audisti: gregis anxius infans,</l>
               <l n="l33">Nec fratrum dignus numerum componere David,</l>
               <l n="l34">Incerta humani si norma sequenda fuisset</l>
               <l n="l35">Consilii, pastor vixisset. At impare longe</l>
               <l n="l36">Fratribus evectum fortuna, totius ostro</l>
               <l n="l37">Arbiter aeternus regum decoravit Idumae.</l>
               <l n="l38">Sic Deus istius pariter vult pronubus esse</l>
               <l n="l39">Connubii: talem, fili mihi crede, puellae</l>
               <l n="l40">Decernet, frons est hominum quo caeca, maritum.”</l>
               <l n="l41">Hic Iosippus ait: “Credo, pater, ista, nec ullus</l>
               <l n="l42">Adversae fidei locus est: seu Virginis iste</l>
               <l n="l43">Ex hominum placito, sive aethere profluat Hymen,</l>
               <l n="l44">Nostra nil refert.” “Tamen, o Iosippe, parentis</l>
               <l n="l45">Vox est: te sacro durum non exime templo,</l>
               <l n="l46">Ut mihi virginei thalami, post visa reversus</l>
               <l n="l47">Signa (viae lentum nam ne vetat ire senectus)</l>
               <l n="l48">Eventum referas, almum quo Numen adorem. </l>
               <l n="l49">Te neque nate decet cognatae prolis abesse</l>
               <l n="l50">Coniugio. Vires utinam sinerent, ego praesens</l>
               <l n="l51">Dilectae thalamis nymphae sponsoque faverem.</l>
               <l n="l52">Namque (dolens recolo) moriens soror Anna petivit,</l>
               <l n="l53">Depositae templo immemorem non esse puellae.</l>
               <l n="l54">Astra licet nymphae thalamos studiosa iugales</l>
               <l n="l55">Expediant; et nostra illam quoque cura decebit!”</l>
               <l n="l56">Vocibus his tandem cessit Iosippus et urbem</l>
               <l n="l57">Delubrumque seni facilis promittere patri.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Cum reliquis igitur decimae prope tenvia lunae</l>
               <l n="l2">Cornua, quae soli fas est calcare tribuli</l>
               <l n="l3">Atria, Iosephus populis gentile profanis</l>
               <l n="l4">Interdicta subit, sacrae penetralibus Arcae</l>
               <l n="l5">Oppositus vultum, extrema qua parte remotus</l>
               <l n="l6">Religioso oculos poterat componere velo. </l>
               <l n="l7">Iamque aderant alii, quorum convenit eodem</l>
               <l n="l8">Vestibulo iuvenum numerus, qui stipite sicco</l>
               <l n="l9">Innixi, ambustus cuius se scipio verno</l>
               <l n="l10">Flore coronaret, tacito circum ore legebant.</l>
               <l n="l11">Interea accedunt mystae summusque sacerdos</l>
               <l n="l12">Non aberat, caesae pecudis legale daturus</l>
               <l n="l13">Obsequium; qua re proprio spectandus amictu</l>
               <l n="l14">Aptat ephod humeris cidarimque in vertice figit.</l>
               <l n="l15">Apposita femori bisso tunicaeque per oras</l>
               <l n="l16">Extremas vocali auro pendente sonorus</l>
               <l n="l17">Progreditur templique arae pro margine pronus</l>
               <l n="l18">Supplicat et iugulato explet sua sacra iuvenco.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Ritibus exactis templi, regione propinqua</l>
               <l n="l2">Alterius portae quae presserat atria lectum</l>
               <l n="l3">Stemma, sacerdotum pendens a legibus agmen,</l>
               <l n="l4">Maximus ingreditur praesul laetusque tuetur</l>
               <l n="l5">Egregios iuvenes signum caeleste petentes.</l>
               <l n="l6">Tum quoque depressas manibus sustollere in altum</l>
               <l n="l7">Imperat humoris vacuas et floris inanes</l>
               <l n="l8">Virgarum frondes. Nec opus fuit ire per omnes,</l>
               <l n="l9">Ne fraus ulla foret, ramorum lumine recto</l>
               <l n="l10">Explorare fidem, siquidem sobolescere virgas,</l>
               <l n="l11">Proxima bis quinti mensis tum bruma vetabat.</l>
               <l n="l12">Suscipiunt mandata hilares: quem quisque gerebat</l>
               <l n="l13">Extulit, inferiore levans a pectore fustem.</l>
               <l n="l14">Tollendi Iosippum autem non repperit unum</l>
               <l n="l15">Stipitis ambitio, invisum quem dextra premebat. </l>
               <l n="l16">Clam tenuit fustem, spem templo inferre professus</l>
               <l n="l17">Connubii nullam, nec habendae vota maritae. </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Tum sacer antistes vultu conversus in altum</l>
               <l n="l2">Suspirat votis et verba precantia fundit</l>
               <l n="l3">Admonuitque Deum effati, spectabile gemmis</l>
               <l n="l4">Quod respondit ephod, virga florente daturum</l>
               <l n="l5">Atque Semiramia capiti incumbente volucri,</l>
               <l n="l6">Quaesitum Mariae taedarum in foedera sponsum.</l>
               <l n="l7">Vix pia supremus complebat verba sacerdos,</l>
               <l n="l8">Ecce arcana adyto valvis quo clauditur Arca</l>
               <l n="l9">Pictaque non visos obnubunt carbasa postes,</l>
               <l n="l10">Prodit Amyclaeis nive maior oloribus ales, </l>
               <l n="l11">Et Cyprias longe superans candore iugales:</l>
               <l n="l12">Lotus lacte ales, suetusque in margine pleni</l>
               <l n="l13">Gurgitis et liquido lactis considere rivo.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Fausta fuit viridi Noëtica fronde columba</l>
               <l n="l2">Vim pelagi cessare docens; felicior ista</l>
               <l n="l3">Terrigenis, quos iam sceleris commune vorârat</l>
               <l n="l4">Eluvium, siccae frondi coniuncta renatis</l>
               <l n="l5">Ad fidei robur foliis, meliore volatus</l>
               <l n="l6">Augurio, certam, quae se non altius effert</l>
               <l n="l7">Humanae pupilla spei, signante salutem.</l>
               <l n="l8">Aeternae o mentis lusus! Quae naufraga regna</l>
               <l n="l9">Emersura freto, ramum mordente columbâ</l>
               <l n="l10">Praemonuit; sic damnatam non impare stirpem</l>
               <l n="l11">Indicio novisse dedit, quod labe paterna</l>
               <l n="l12">Naufraga posteritas, domitis iucunda procellis,</l>
               <l n="l13">Ad placidas vitae secura rediret arenas.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Proxima iam niveis superaverat atria pennis</l>
               <l n="l2">Ales et inde avidos sua signa videre tribules</l>
               <l n="l3">Adveniens gestire facit totoque volantem</l>
               <l n="l4">Ore sequi: primum lentis illa atria circum</l>
               <l n="l5">Pervolitat pennis factoque ter orbe per amplum</l>
               <l n="l6">Vestibuli spatium, pennas immota propinquat</l>
               <l n="l7">Frontibus. Extremoque aulae pro limine stantem</l>
               <l n="l8">Spectat Iosephum: mox se reperisse mariti</l>
               <l n="l9">Virginei vultus, ala plaudente docebat.</l>
               <l n="l10">Hunc petit, atque caput pedibus premit: ille sedentem</l>
               <l n="l11">Vertice ter pulsam terque ad sua colla reversam</l>
               <l n="l12">Fuste fugat. Virgam sed qua fuit icta volucris</l>
               <l n="l13">(Quam non ante velut reliqui, prout mysta iubebat</l>
               <l n="l14">Sed tunc cum volucris fuerat pellenda, levârat) –</l>
               <l n="l15">Mirandum! – florere videt siccumque repente</l>
               <l n="l16">Humore et verno vestiri cortice ramum.</l>
               <l n="l17">Ignarus quid agat, pallet, timet atque trementi</l>
               <l n="l18">Corpore Iosippus curas consumit inanes.</l>
               <l n="l19">Consilium quo signa premat vitetque iugales</l>
               <l n="l20">Virginis agnatae taedas inquirit et omnem,</l>
               <l n="l21">Si qua parte locus latebrae, circumspicit aulam.</l>
               <l n="l22">Ut tamen occurrit menti, caelestibus ista</l>
               <l n="l23">Auspiciis peragi et divinum Numen apertis,</l>
               <l n="l24">Singula dum librat, cernit disponere signis.</l>
               <l n="l25">“O Deus,” affatur tacitus, “quocumque volentem</l>
               <l n="l26">Stringe iugo, quocumque lubet, duc tramite – pergam,</l>
               <l n="l27">Arbitrii lux fida mei. Quacumque iubentem</l>
               <l n="l28">Ire sequar placitique tui fulgore tuique</l>
               <l n="l29">Imperii me lege regam nutusque tuebor.” </l>
            </div>
            <div n="div20" type="poesis-caput">
               <head n="head">20.</head>
               <l n="l1"> Iosippum interea, signo noto omnibus, ales</l>
               <l n="l2">Deserit et leve commotis petit abdita pennis</l>
               <l n="l3">Limina, quae sponsum designatura reliquit. </l>
               <l n="l4">Plaudebant hilares mystae totamque per aedem</l>
               <l n="l5">Sancitum caeli auspiciis hymenaea sonabant. </l>
               <l n="l6">Iosippum spectare omnes perque atria laeto</l>
               <l n="l7">Murmure felicem, tantis vulgare maritum</l>
               <l n="l8">Electum signis, cuius superantibus omnem</l>
               <l n="l9">Fortunam voluit Numen concurrere taedis. </l>
               <l n="l10">Excipiunt humilem vultu summumque minores</l>
               <l n="l11">Ante patrem statuunt mystae; cui praesul amico</l>
               <l n="l12">Ore favet caeloque dato gratatur honori. </l>
               <l n="l13">Ille ut erat faciem demissus, fronte serena</l>
               <l n="l14">Compositus, qua compressis in corde procellis</l>
               <l n="l15">Prodidit effigiem mentis, cui ore locutus</l>
               <l n="l16">Dicitur: “O alme antistes, mihi vota mariti </l>
               <l n="l17">Est numquam mens passa iugi. Vixi impare castis</l>
               <l n="l18">Pectore connubiis, nec<note place="foot" n="note">574 nec : neq</note>
            me, nisi fervidus isto</l>
               <l n="l19">Iussisset genitor, vidissent stare tribules</l>
               <l n="l20">Vestibulo, vitantem omnis nexusque facesque</l>
               <l n="l21">Foederis, octavo quamvis persaepe probatum,</l>
               <l n="l22">Dissimilem numquam servant me tempora lustro.</l>
               <l n="l23">Quid modo spectato iubeat Deus alite, quid me</l>
               <l n="l24">Flore repente, olim virga tellure recisa,</l>
               <l n="l25">Erumpente velit” (virgamque ostendit, ab ima</l>
               <l n="l26">Parte tui siccam, qua flos eruperat autem</l>
               <l n="l27">Veris erat facies) “quamvis prodentia sponsum</l>
               <l n="l28">Virginis esse ferant cognatae signa, minister</l>
               <l n="l29">Numinis o venerande, doce placitumque iubentis</l>
               <l n="l30">Pande, mihi fixum cui stat parere, Tonantis.”</l>
               <l n="l31">Huic praesul: “Qua gente venis, quo patre domoque,</l>
               <l n="l32">Quae regio tibi, quod nomen?” “Pater,” inquit, “Iacob</l>
               <l n="l33">Est mihi, Davidis soboles, mihi nomen Ioseph</l>
               <l n="l34">Urbe Sepphorea genito.” Cui mysta reponit:</l>
               <l n="l35">“Te, bone vir, notis Deus ad connubia signis</l>
               <l n="l36">Praeparat et sacra quae venit in aede, puellae</l>
               <l n="l37">Esse iubet sponsum; nec te qui flore virescit</l>
               <l n="l38">Ancipitem stipes, nec avis librata relinquit.</l>
               <l n="l39">Nec dubitare potes, vera haec a Numine missa</l>
               <l n="l40">Prodigia: infernae valet hic quae fraudis inesse</l>
               <l n="l41">Suspicio? Numquam niveae, tibi vertice qualis</l>
               <l n="l42">Consedit, furvo veniunt a Dite columbae,</l>
               <l n="l43">Sed coraces nigri et simili fuligine tincti</l>
               <l n="l44">Fetentes faciunt Erebi ludibria capri. </l>
               <l n="l45">Aridus enato quod flore repullulet, uno</l>
               <l n="l46">Temporis in puncto stipes, premit omne sagacis</l>
               <l n="l47">Ingenium Stygis. Ac veluti consurgere tantum</l>
               <l n="l48">Daedala naturae virtus nequit, exeat usta</l>
               <l n="l49">Actutum de fronde viror, minus ipsa reorum</l>
               <l n="l50">Spirituum labes: natura his omnia posse</l>
               <l n="l51">Concessit quod sola potest, rude caetera robur.</l>
               <l n="l52">Nec nostrum nos fallit ephod, quo scimus iisdem</l>
               <l n="l53">Fata maritales taedas decernere signis.</l>
               <l n="l54">Quare age, Iosippe, et postquam te crastina Phoebi</l>
               <l n="l55">Exolvet strato lampas, comitatus amicis</l>
               <l n="l56">In sacra templa redi, nexisque in foedera dextris</l>
               <l n="l57">Connubio iungam stabili precibusque piabo.”</l>
               <l n="l58">Haec effatus abit mystes, templumque relinquit. </l>
            </div>
            <div n="div21" type="poesis-caput">
               <head n="head">21.</head>
               <l n="l1"> Te quoque delubro pariter, Iosippe, profectum</l>
               <l n="l2">Multa animo, quas signa notent caelestia taedas,</l>
               <l n="l3">Volventem; eximiam primae quod flore iuventae,</l>
               <l n="l4">Certantem aetheriis geniis virtute puellam, </l>
               <l n="l5">Aetatis tibi non modicae, cui totus egenis </l>
               <l n="l6">Par census, manuum labor; aeternique pudoris</l>
               <l n="l7">Constanti nuptam exhibeant; tandem omnia curae</l>
               <l n="l8">Divinae aptantem Cleophae domus hospita fratris</l>
               <l n="l9">Collegit, quem tunc cum prole et coniuge flammae</l>
               <l n="l10">Fonte haustae, Solymis pietas festiva tenebat.</l>
               <l n="l11">Ut consumpta dies, quid lux oritura laboris</l>
               <l n="l12">Latura est, plenus curarum lumina somno</l>
               <l n="l13">Oppressus positis stratis indormit Ioseph.</l>
               <l n="l14">Cui facile ut primum mentem vis alta soporis</l>
               <l n="l15">Invasit, variae venêre ad somnia formae.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Prima fuit facies simulans spectare verendum</l>
               <l n="l2">In templo mystam. Quo mox accedere visus</l>
               <l n="l3">Ipse manumque sibi praesenti extendere Sponsae</l>
               <l n="l4">Iussus, humi fixo cunctatur lumine dextram. </l>
               <l n="l5">Cumque iterum palmas ad foedera posceret Hymen,</l>
               <l n="l6">Dat pavidam retrahitque manum fususque per omnem</l>
               <l n="l7">Humor abit frontem pariterque trementia molles</l>
               <l n="l8">Ora rigant lacrymae, taedas non velle fatentes.</l>
               <l n="l9">Nec tamen evigilat, sed semisopitus in auras</l>
               <l n="l10">Corpore sublatus medio, suspiria anhelo</l>
               <l n="l11">Ore trahit: vultus fletu et sudore madentes</l>
               <l n="l12">Sicut erat maestus tergit, dein corpore toto</l>
               <l n="l13">Prima tepentis adhuc implet vestigia spondae. </l>
               <l n="l14">Ut simulacra reses repulit fallacia somnus, </l>
               <l n="l15">Sopito veris accessit caelica formis</l>
               <l n="l16">Visio Iosepho: caelo descendere vidit</l>
               <l n="l17">Aligerum. Postquam fictis sibi corpus inani</l>
               <l n="l18">Aethere densâsset membris, spectabilis ille</l>
               <l n="l19">Ales erat vigilique etiam par luce teneri.</l>
               <l n="l20">Quiverit impressis animo licet ille figuris</l>
               <l n="l21">Sopito effigiem talem proponere, qualis</l>
               <l n="l22">Corporis est vultus, sed semisopita valeret</l>
               <l n="l23">Hunc etiam Sponsi legere ut pupilla, videri</l>
               <l n="l24">Non habilem clausit iuvenili in corpore mentem.</l>
               <l n="l25">Non erat hic Morpheus, pigri ingeniosa soporis</l>
               <l n="l26">Progenies, humani imitator strenuus oris, </l>
               <l n="l27">Apparere potens fallentis imagine vultus,</l>
               <l n="l28">Lucis inops, nimius fraudis; sed fallere prorsus</l>
               <l n="l29">Impos, ab ignavo nisi cui patre languida somno</l>
               <l n="l30">Frons cadit et lassa vigor a cervice recedit.</l>
               <l n="l31">Mentitur Morpheus, solida sed fronte Tonantis</l>
               <l n="l32">Aliger accessit: chlamidis florente colorum</l>
               <l n="l33">Vere licet tectus, faciem iuvenile venustam</l>
               <l n="l34">Praetulerit; simplex fuerat sed flamen et aura.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Luce fuit circum, qua solem aequabat, amictus;</l>
               <l n="l2">Labra genasque rosae similis; cui eburnea cervix,</l>
               <l n="l3">Frons spatiosa nives gutta Sidonide mixtas</l>
               <l n="l4">Exhibuit. Iuveni, qui formosissimus heres</l>
               <l n="l5">Regius, aut si quis fortassis pulchrior illo,</l>
               <l n="l6">Par fuit Aligeri spectato in corpore vultus.</l>
               <l n="l7">Splendida caesaries lectoque in tenuia molles</l>
               <l n="l8">Fila pilos imitante auro; quibus addita lucis</l>
               <l n="l9">Sphaera potens, valuit Phoebeae prodere partem</l>
               <l n="l10">Esse comae raptosque suo de vertice crines. </l>
               <l n="l11">Vestis erat nivea pendens cervice, sub imum </l>
               <l n="l12">Fusa genu scapulasque super collecta, decoris</l>
               <l n="l13">In cubitos fluxit manicis laxasque paratis</l>
               <l n="l14">Numinis imperio dextris non strinxerat oras. </l>
               <l n="l15">Pectora munierat Tyrio quae prodit aheno</l>
               <l n="l16">Purpura, subtextum filis mordentibus aurum,</l>
               <l n="l17">Renibus adstrinxit gemino quam balteus orbe.</l>
               <l n="l18">Hinc sinuosa chlamis, nec parti longior uni, </l>
               <l n="l19">Crura valens picto referire rubentia limbo,</l>
               <l n="l20">Permutare situm facilis reflantibus auris,</l>
               <l n="l21">Ut levia adverso variantur suppara vento. </l>
               <l n="l22">Totius unus erat tunicae color, ignea qualis</l>
               <l n="l23">Sole repercussi facies solet esse pyropi.</l>
               <l n="l24">Vincla fuere pedum, veluti Cyllenia, Serum</l>
               <l n="l25">Stamine turgentes circum stringentia suras;</l>
               <l n="l26">Inque modum socci medio sistentia crure</l>
               <l n="l27">Aurea velabant celeres talaria plantas.</l>
               <l n="l28">Ala duplex humeros ornabat, concolor auro</l>
               <l n="l29">Intermixto aliis formis: pars qualis echini</l>
               <l n="l30">Sidonii sanguis, pars qualis lilia tingit, </l>
               <l n="l31">Quique rosas violasque color, qualisque smaragdis</l>
               <l n="l32">Est facies, qualisque Afris est fructibus ardor.</l>
            </div>
            <div n="div24" type="poesis-caput">
               <head n="head">24.</head>
               <l n="l1"> Taliter efficto sibi puro ex aethere vultu</l>
               <l n="l2">Missus Iosepho se nuntius exhibet ales.</l>
               <l n="l3">Qualia sopitae menti ludibria clausae</l>
               <l n="l4">Pupillae languore patent, caelestis amavit</l>
               <l n="l5">Spectari genius talique est voce locutus:</l>
               <l n="l6">“Ostensum signis noli, Iosippe, morari </l>
               <l n="l7">Coniugium, cui te Numen, cui culta probavit</l>
               <l n="l8">Integritas: nulla hic aderit iactura pudoris,</l>
               <l n="l9">Nec thalamus communis erit prolisque cupido.</l>
               <l n="l10">Virginitate tua maius servare pudoris</l>
               <l n="l11">Prodigium dabitur: Virgo magis illa maritum</l>
               <l n="l12">Vitaret quam tu Sponsam, nisi Numinis uno</l>
               <l n="l13">Imperio, Sponso tibi custodique futuro</l>
               <l n="l14">Cederet. Amborum de virginitate iugali</l>
               <l n="l15">Exurget nexus, cuius contingere vota</l>
               <l n="l16">Nonnulli poterunt, sed fructum apprendere nulli.” </l>
               <l n="l17">Dixerat haec visus dictisque evanuit Ales. </l>
               <l n="l18">Hausta viro facies auditaque verba loquentis</l>
               <l n="l19">Aligeri somnoque gravis sua somnia clare</l>
               <l n="l20">Vidit Iosephus. Tanta qui luce potitus</l>
               <l n="l21">Librat an haec vigili, seu nocte appareat atra</l>
               <l n="l22">Sopito rerum species; dubioque sopore</l>
               <l n="l23">Depresso didicit, non has potuisse figuras</l>
               <l n="l24">Insomni monitusque animo non sensibus haustos.</l>
               <l n="l25">Ille fidem nocti praestat verumque Tonantis</l>
               <l n="l26">Aligerum credit data verba tulisse ministrum.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Nox erat et necdum niveos ostenderat orbi </l>
               <l n="l2">Nectaris aetherei saturos Aurora iugales,</l>
               <l n="l3">Haec animo tacitus secum dum fatur Ioseph:</l>
               <l n="l4">“Omnibus adversus thalamis custode severo</l>
               <l n="l5">Ostia servabam mentis, chalybemque serasque</l>
               <l n="l6">Apposui, ne quis fibris irreperet ardor.</l>
               <l n="l7">Nescivi tamen et thalamis procul esse maritas</l>
               <l n="l8">Posse faces animumque unum illaesumque pudorem.</l>
               <l n="l9">Si quoque novissem, tantae quo fine puellae</l>
               <l n="l10">Connubium peterem, merito mihi cedere tantae</l>
               <l n="l11">Quo possent virtutis opes, sperare nequivi.</l>
               <l n="l12">Numinis imperio cogor signisque: quid ultra</l>
               <l n="l13">Consilii mentisque tuae, Iosippe, requiris? </l>
               <l n="l14">Naufragium tutae numquam passura pavesce</l>
               <l n="l15">Vela pudicitiae. Siquidem te caelica mergi</l>
               <l n="l16">Immunem promissa dabunt, Iosippe, iugales</l>
               <l n="l17">Virginis electae laquei curaeque quid obstant?</l>
               <l n="l18">Imperat hoc Numen, satis est: sit pectore fixus</l>
               <l n="l19">Immotusque calor, quaecumque pericula tandem</l>
               <l n="l20">Obveniant mandante Deo iuga casta subire.</l>
               <l n="l21">Sufficient <note place="foot" n="note">742 Sufficient :
              Sufficiet</note> vires oneri quod praecipit aether.</l>
               <l n="l22">Haec mea iam Virgo est: erit haec mihi nobile summae</l>
               <l n="l23">Depositum veluti gemmae, quam credit egeno</l>
               <l n="l24">Numen Iosepho. Placet huic custode teneri</l>
               <l n="l25">Iosippo Mariam: poterit mihi stringere maior</l>
               <l n="l26">Nulla animum, posthac quam Virgo coniuga, cura.</l>
               <l n="l27">Si pupilla Dei Virgo est, ego deside numquam</l>
               <l n="l28">Obsequio caelestem oculum servare paratus,</l>
               <l n="l29">Fidus ero custos. Felix si lumine nupta</l>
               <l n="l30">Respiciat me Virgo suo, si cura Tonantis</l>
               <l n="l31">Est Virgo, mecum curam si dividat author</l>
               <l n="l32">Omnipotens, laus quanta mihi est? Pulcherrima caeli</l>
               <l n="l33">Portio si Virgo est, terrae si gloria, Iudae</l>
               <l n="l34">Splendor et Isacii melior si sanguinis<note place="foot" n="note">755
                sanguinis : sanguis</note> heres,</l>
               <l n="l35">Caelicus indutus carnem si dicitur Ales,</l>
               <l n="l36">Si non effigies, sed virtus ipsa, stuporis</l>
               <l n="l37">Materies, et forma Dei (de Virgine dici</l>
               <l n="l38">Haec etenim saepe aure tuli) quo munere Numen</l>
               <l n="l39">Te decoret, Iosippe, vide! Caeli aliger esse </l>
               <l n="l40">Quisque cupit nymphae famulus, pro coniuge cedit</l>
               <l n="l41">Quae Iosippe tibi. Dicar quidcumque: maritus,</l>
               <l n="l42">Vir, custos, sponsus, servum tamen esse fidelem</l>
               <l n="l43">Me sibi comperiet Virgo, dominaeque probari</l>
               <l n="l44">Verna meae aut gazae tutor caelestis amabo.”</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Iam nova Virginei Iosippo flamma calebat</l>
               <l n="l2">Addita connubii, pigros ut ferret Eoi</l>
               <l n="l3">Solis equos tardare diem tempusque cupiti</l>
               <l n="l4">Foederis, astrorum lux importuna teneret.</l>
               <l n="l5">“Memnonias,” inquit, “cur tandem, Aurora, fenestras</l>
               <l n="l6">Non aperis, cur non, Titan oriture, relinquis</l>
               <l n="l7">Eoum superasque salem, cur sidera lentis</l>
               <l n="l8">Volvuntur casura globis? Necdum aethere signa</l>
               <l n="l9">Atlantea cadunt et necdum Taurus ab alto</l>
               <l n="l10">Praecipitat meliusque sui vi ponderis astrum</l>
               <l n="l11">Sublevat adversa pandens nova lumina sphaera?” </l>
               <l n="l12">Talia, ubi necdum desissent noctis opacae</l>
               <l n="l13">Scintillare faces, animo volvebat Ioseph. </l>
               <l n="l14">Mitior illorum calor est leviorque cupido,</l>
               <l n="l15">Virginitas quorum moritura iugalibus ardet</l>
               <l n="l16">Ad prolem thalamis; multo minus aestuat ille</l>
               <l n="l17">Pacta iuventa tuis accensus amoribus, Hymen,</l>
               <l n="l18">Iosippo aeterni numquam violanda pudoris</l>
               <l n="l19">Quam caleat concepta fides. Quas pronuba caeli</l>
               <l n="l20">Gratia vult taedas ardere, potentius urunt,</l>
               <l n="l21">Quam terrena quibus dat parca alimenta voluptas.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Iamque Aurora novis Phoebi surgentis Eoo</l>
               <l n="l2">Aequore fulgebat radiis Taurusque feroci</l>
               <l n="l3">Stabat horizontem supra non integer ore,</l>
               <l n="l4">Uno oculi splendore minor. Nec Pleias ulla</l>
               <l n="l5">Visa polo, cum germanum Iosippus amice</l>
               <l n="l6">Affatus Cleopham cunctas ex ordine promit</l>
               <l n="l7">Connubii curas nocturnaque visa recenset.</l>
               <l n="l8">Cui frater: “Quanta, dulcis germane, videtur</l>
               <l n="l9">Sorte favere Deus! Mariam (quàm grandia spargit</l>
               <l n="l10">Rumor et eximiae quas urbs Solymaea puellae,</l>
               <l n="l11">Quas laudes Iudaea canit!) tibi praeparat aether,</l>
               <l n="l12">Tot Charitum nimiam donis, Iosippe, maritam.</l>
               <l n="l13">Connubii praecide moras, caelestibus esto</l>
               <l n="l14">Aequus prodigiis! Signata amplectere taedis</l>
               <l n="l15">Tempora, divinis frater cave nutibus obsta;</l>
               <l n="l16">Immo, Dei vultum te respicientis adora.</l>
               <l n="l17">Horum ego qui suasor tibi sum, nec inutile iungam</l>
               <l n="l18">Obsequium: cum causa volet, tibi copia semper</l>
               <l n="l19">Fratris erit rebusque tuis, mihi si qua facultas,</l>
               <l n="l20">Opportunus ero. Tantum te Virgine dignum</l>
               <l n="l21">Ne prohibe, ventura Deo germane relinque.</l>
               <l n="l22">Et quoniam sacro, prout te supremus ibidem</l>
               <l n="l23">Praemonuit mystes, hodie te stare decebit </l>
               <l n="l24">Vestibulo dextrâque fidem gemmaque pacisci;</l>
               <l n="l25">Aureus in nullos qui transiit hactenus orbis</l>
               <l n="l26">Articulos emptoque rubens amethystus in auro,</l>
               <l n="l27">Iam tuus est, Iosippe. Thori quod iussa iugalis</l>
               <l n="l28">Non invita dabit, deero nec fidus ituro</l>
               <l n="l29">In templum comes. Agnati quoque sanguinis idem</l>
               <l n="l30">Est animus: venient, festi quos annuus ignis</l>
               <l n="l31">Excivit Solymam propriis e sedibus ardor.</l>
               <l n="l32">Hic venerandus adest grata cum coniuge mystes</l>
               <l n="l33">Melchi Hebronites, qui sanguine tangit Elisam,</l>
               <l n="l34">Cui eadem nobis, eadem sponsaeque propago!</l>
               <l n="l35">Quam doleo Solymam non accessisse, mariti</l>
               <l n="l36">Zachariae amissae luctu prostrata loquelae.</l>
               <l n="l37">Bis Phaëtonteo sese iam lumine Phoebe</l>
               <l n="l38">Exuit, in tacitis quod maesta penatibus haerens</l>
               <l n="l39">Elisabeth, prodire palam quo nescio fato</l>
               <l n="l40">Saucia non audet. Vel quo discrimine vocis</l>
               <l n="l41">In templo cum thura daret, verbi impote lingua</l>
               <l n="l42">Zacharias fari vetitus, dat noscere nemo.</l>
               <l n="l43">Fert tamen hoc rumor: steriles quae vixerat annos</l>
               <l n="l44">Hactenus Elisabeth, seram et sine prole senectam</l>
               <l n="l45">Attigit. Ex muto (factum mirabile!) mysta</l>
               <l n="l46">Nunc utero fecunda tumet; partusque senilis</l>
               <l n="l47">Forte maritali tecto prodire modestam</l>
               <l n="l48">Non patitur matrem. Reliquas tamen urbe frequentes</l>
               <l n="l49">Cognatasque nurus cognatorumque virorum</l>
               <l n="l50">Pectora spectabis: nemo horum negliget absens</l>
               <l n="l51">Optatis, germane, tuis data tempora taedis.”</l>
               <l n="l52">Dixerat haec Cleophas germanique apta loquentis</l>
               <l n="l53">Iosippo vox visa fuit placitumque supremi</l>
               <l n="l54">Numinis apposite rem disponentis adorat.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Lampas Idumaeos iam se Phoebeia supra</l>
               <l n="l2">Extulerat montes, cum procurante videret</l>
               <l n="l3">Germano fraterna peti non simplice coetu</l>
               <l n="l4">Limina, cognatas matres aliquosque probata</l>
               <l n="l5">Aronis de stirpe viros, quëis praebita solis</l>
               <l n="l6">Libertas, thalamos Iudae cum prole pacisci. </l>
               <l n="l7">Hic agnatae aderant, Solymae quas miserat urbi</l>
               <l n="l8">Nazara, sive Hebron nuptas: hic Melchias aevi</l>
               <l n="l9">Iam matura parens, hic Ephrataea Rebeccae</l>
               <l n="l10">Progenies, geminae, tempus queis nubile, natae. </l>
               <l n="l11">Hic Galilaea Esther cum Bethlemitide socru,</l>
               <l n="l12">Iosippo cognatae omnes, ad proxima cuius</l>
               <l n="l13">Foedera, sidereis sed praecurrentibus ibant</l>
               <l n="l14">Aligeris, carmen Sponsis plausumque daturis.</l>
               <l n="l15">Ingressi templum concessa tribulibus intrant</l>
               <l n="l16">Atria venturumque ad pacta iugalia mystam</l>
               <l n="l17">Supremum expectat optantque ardentius omnes</l>
               <l n="l18">Cognatae augustos vultus cognoscere nymphae. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Interea Virgo, praesto quam ex aethere lapsus</l>
               <l n="l2">Visu hominum procul atque intra sua tecta morantem</l>
               <l n="l3">Scire dedit genius quae sors, quae regia stirpis</l>
               <l n="l4">Nobilitas pietasque viri, quem caelica lectum</l>
               <l n="l5">Signa palam, vitae comitem dixere maritum,</l>
               <l n="l6">Divinis, hac mente frequens, parere vovebat</l>
               <l n="l7">Imperiis, haesura viro, quicumque pudoris</l>
               <l n="l8">Virginei custos, signum sortitus adesset.</l>
               <l n="l9">Ut primum monita accepit, pro foedere dictam</l>
               <l n="l10">Advenisse diem mystasque indicere sacri</l>
               <l n="l11">Accessum templi, non segnis paruit, altâ</l>
               <l n="l12">Pectoris orsa humiles taedas accendere flammâ. </l>
               <l n="l13">Illa ut semper erat contecta decentibus artus</l>
               <l n="l14">Induviis, quas externi studiosa decoris</l>
               <l n="l15">Non confecit acus, filum sed candida duxit</l>
               <l n="l16">Simplicitas. Non quas Tyrio versavit aheno</l>
               <l n="l17">Docta manus, vel nere Phrygum suevere puellae,</l>
               <l n="l18">Sed rudibus contenta stolis, quas ipsa probaret</l>
               <l n="l19">Et cuperet, si membra darent mortalia, virtus.</l>
               <l n="l20">Egreditur tectis Virgo decorata modesto</l>
               <l n="l21">Tegmine, quod pecudes et quod Solymaea dedere </l>
               <l n="l22">Vellera, quëis pretium Virgo dabat, omnibus essent</l>
               <l n="l23">Ut Serum et regum non inferiora potentum</l>
               <l n="l24">Velleribus, quae Sidonio saturata veneno</l>
               <l n="l25">Sanguineas altis acuunt in regibus iras. </l>
               <l n="l26">Mitior haec agnis Virgo, quam veste gerebat</l>
               <l n="l27">Effingebat ovem; mitisque lacinia fili</l>
               <l n="l28">Apta fuit, miseris pronae quae viscera nymphae,</l>
               <l n="l29">Stamine mansuetae pecudis contexta, notaret.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Huic animi virtus chlamidi par: illa pudico</l>
               <l n="l2">Non festina ibat, sed vera modestia passu</l>
               <l n="l3">Quo graderetur, adit templi sponso ante petitum</l>
               <l n="l4">Vestibulum, comitata sacris, quas illius ingens</l>
               <l n="l5">Gratia pellexit, decoranda ad foedera nymphis. </l>
               <l n="l6">Florentes inter iucundior Anna puellas</l>
               <l n="l7">Ibat anus, cuius meritis viduoque pudori</l>
               <l n="l8">Scire datum (rapto thalami consorte, bis octo</l>
               <l n="l9">Lustra enim templo precibus lacrymisque dicarat)</l>
               <l n="l10">Per praesentia pacta, per hos ipsos Hymenaeos,</l>
               <l n="l11">Promissus Iudae pacis quod surgeret author.</l>
               <l n="l12">Ibant una omnes, sed mox ex omnibus unam</l>
               <l n="l13">Iosippi Sponsam, quamvis nullo hactenus haustam</l>
               <l n="l14">Lumine, novisses Mariam: quam frontis et oris</l>
               <l n="l15">Gratia, simplicitas, maiestas, forma beatis</l>
               <l n="l16">Proxima spiritibus, ne non discernere posses,</l>
               <l n="l17">Non fecere parem reliquis, quas protulit orbi</l>
               <l n="l18">Formosus Iudae sanguis speciesque Sionis.</l>
               <l n="l19">Gratia sidereo vultu decorata pudicis</l>
               <l n="l20">Moribus accessit, veluti si dentibus Indis</l>
               <l n="l21">Purpura, Sidonio vel gemmeus incubet ostro</l>
               <l n="l22">Fulgor et Eoum pictis laquearibus aurum.</l>
               <l n="l23">Hanc spectare omnes cupidi, spectare sed illa</l>
               <l n="l24">Quemquam oculis demissa pavet. Processit Ioseph</l>
               <l n="l25">Obvius; illa pii vultum venerata iugalis</l>
               <l n="l26">Custodisque sui, de quo sibi pluribus aether</l>
               <l n="l27">Prospexit signis, famulae se voce suumque</l>
               <l n="l28">Hunc dominum appellat, consobrinumque salutat.</l>
               <l n="l29">Iosippus contra, aethereae certare puellae</l>
               <l n="l30">Officiis propensus ait: “Lectissima Virgo,</l>
               <l n="l31">Non me praesentes audacia poscere nexus,</l>
               <l n="l32">Nulla maritales accendere pronuba taedas</l>
               <l n="l33">Flamma fuit peregrina mihi. Quin si qua fuisset</l>
               <l n="l34">Fax animi, desiderium fortasse tuarum</l>
               <l n="l35">Caepisset Charitum, at tantae virtutis habendae</l>
               <l n="l36">Nulla mihi ratio spem, nec fortuna dedisset.</l>
               <l n="l37">Post tamen, ut nosti Virgo, lex unica nostri</l>
               <l n="l38">Connubii Deus est. En me tibi, nympha, fidelem</l>
               <l n="l39">Iosippum, nec dico virum tantaeque maritum</l>
               <l n="l40">Coniugis, aeterni sed quo mansura voluntas</l>
               <l n="l41">Obsequii nunc incipiat, volo dicere servum.</l>
               <l n="l42">Cognatam dominamque colam teque aetheris astrum</l>
               <l n="l43">Suspiciam, te depositum caeleste tuebor.”</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Fixit humi Virgo maestum testantia pectus</l>
               <l n="l2">Lumina, non gratos quando castissima Sponsi</l>
               <l n="l3">Flamma reponebat titulos, tinxitque pudicus</l>
               <l n="l4">Virginis ora rubor, faciesque, ut purpura lacti</l>
               <l n="l5">Si puro adveniat, Tyrii si sanguis echini</l>
               <l n="l6">Influat Arctois nivibus, si candida tingat</l>
               <l n="l7">Vellera Sidonium primo cum bullit ahenum,</l>
               <l n="l8">Muricis utque ebori sanies infusa rubebat. </l>
               <l n="l9">Nec lacrymis tenuit Virgo, lacrymisque decorem</l>
               <l n="l10">Auxerat, Eois veluti quae crescit in hortis</l>
               <l n="l11">Pulchrior a guttis rosa roscida matutinis.</l>
               <l n="l12">Attoniti stabant cognati, utriusque stupentes</l>
               <l n="l13">Ad laudem Sponsi; quëis tunc non plura locutis</l>
               <l n="l14">Pacta probaturum suadent accedere mystam. </l>
            </div>
            <div n="div32" type="poesis-caput">
               <head n="head">32.</head>
               <l n="l1"> Iste Theophilides fuerat, qui lumine sponsos</l>
               <l n="l2">Adverso sed amicè tuens, divina mariti</l>
               <l n="l3">Ostensi per signa ingens librabat honoris</l>
               <l n="l4">Pondus, adorandae nacti connubia nymphae.</l>
               <l n="l5">Tum Mariae perpendit opes, cui caelica dotis</l>
               <l n="l6">Contigit ubertas, divinae lucis in unam</l>
               <l n="l7">Collatis gemmis; quas promicuisse serenis</l>
               <l n="l8">Virtutum radiis Solymae sacraria narrant. </l>
               <l n="l9">Haesit ut in vultu iuvenum, penetrare futurum</l>
               <l n="l10">Connubii eventum tentat fructumque daturos</l>
               <l n="l11">Communem thalamos ignaro in pectore versat.</l>
               <l n="l12">Tandem ait: “O Sponsi, vobis immota voluntas</l>
               <l n="l13">Coniugii si lege calet, componite dextras.”</l>
               <l n="l14">Admoniti parent animumque fatentibus adsunt</l>
               <l n="l15">Ad commune iugum dextris; nexisque pudicè</l>
               <l n="l16">Articulis, purae fidei consortia firmant.</l>
               <l n="l17">Iosippus Mariae, dederat quam fratria gemmam,</l>
               <l n="l18">Porrigit ad fidei signum sponsamque relato</l>
               <l n="l19">Gemmato in digitos pro more paciscitur auro. </l>
               <l n="l20">Pronubus Ausoniis hic Virginis annulus oris</l>
               <l n="l21">Splendet adhuc urbisque umbras, Perusina, penates</l>
               <l n="l22">Condecorat fortuna tuos; quo munere quondam</l>
               <l n="l23">Connubii signata fides, modò Virginis isto,</l>
               <l n="l24">Perpetua ipsius vobis devincta metallo</l>
               <l n="l25">Est pietas. Istâ nescit nisi fausta pacisci</l>
               <l n="l26">Virgo, suae fidei falsae non iudice gemmâ. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> Antistes vero, tactis communia palmis</l>
               <l n="l2">Vota videns, iubet esse ratum quod mutuus ardor</l>
               <l n="l3">Composuit foedus, vitae cui prospera poscit</l>
               <l n="l4">Talibus auspiciis: “Vestro, precor, este beati</l>
               <l n="l5">Coniugio semperque animis concordibus ite</l>
               <l n="l6">Quo virtus probitasque vocat. Sis nupta fideli</l>
               <l n="l7">Grata viro, fecunda utero partusque benigna</l>
               <l n="l8">Expediat Lucina tuos serosque nepotes</l>
               <l n="l9">Aspicias longaeva parens, quos sanguinis ordo </l>
               <l n="l10">Quartus et ulterior proprio de stipite natis</l>
               <l n="l11">Ob sobolem laetis numeret descendere ramis.</l>
               <l n="l12">Sis pia, sis prudens felixque attingere primas</l>
               <l n="l13">Isacias virtute nurus: sollerte Rebeccam</l>
               <l n="l14">Vince animo, placidis Abigail moribus esto,</l>
               <l n="l15">Fecundis Liae thalamis, Rachelis amore,</l>
               <l n="l16">Et constante oris forma vultuque placeto!</l>
               <l n="l17">Prole, pudore, fide, pietate, propagine cunctas</l>
               <l n="l18">Una Palaestinas praeeas, rogo, nupta maritas!”</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Ritibus expletis templi, pro more paternos</l>
               <l n="l2">Virgo alias desponsa lares subitura fuisset;</l>
               <l n="l3">Nec foret eiusdem sponso data copia tecti,</l>
               <l n="l4">Limine festivus donec sollemne puellam</l>
               <l n="l5">Exciperet proprio sponsus. Sed utroque parente</l>
               <l n="l6">Orba petit Virgo, sacris penetralibus istum</l>
               <l n="l7">Expectare diem, donec sollemnior aequo</l>
               <l n="l8">Tempore componat solitos Hymenaeus honores,</l>
               <l n="l9">Utque foris liceat sponso custode morari. </l>
               <l n="l10">His precibus mystas, istis quoque Virgo fatigat</l>
               <l n="l11">Et sponsum votis, talem sed utrisque paratis</l>
               <l n="l12">Indulgere moram, non se prius intulit aedis</l>
               <l n="l13">Sacrae adytis, Iosippum ista quam voce teneret:</l>
               <l n="l14">“Te Dominum, Iosippe, meum rerumque mearum</l>
               <l n="l15">Quem statuit Deus, ingratum nequit esse tuenti</l>
               <l n="l16">Divini iustum placiti<note place="foot" n="note">1004 placiti :
                aplciti</note>, si nupta iugalem</l>
               <l n="l17">Observo demissa meum. Iosippe, rogandus</l>
               <l n="l18">Es mihi, cum fatis cedant mihi tecta paternis</l>
               <l n="l19">Debita, ubi muris sublimibus eminet alta</l>
               <l n="l20">Nazareth: haec hortus iungit sibi laetus opaca</l>
               <l n="l21">Arbore, quas inter (memini bene) sueverat umbras</l>
               <l n="l22">Anna parens multis tempus consumere votis</l>
               <l n="l23">Prona caput, lunata genu rectisque potentem</l>
               <l n="l24">Implorare Deum palmis. Iosippe, quid obstat</l>
               <l n="l25">Nos colere externo vacuos herede penates?</l>
               <l n="l26">O quantum ista mihi domus appositura caloris</l>
               <l n="l27">Aetherei, quantos divini luminis haustus,</l>
               <l n="l28">Quantum virtutis, spectanti utriusque parentis</l>
               <l n="l29">Praeclaros pietate lares? Memorata docebunt</l>
               <l n="l30">Me loca divino instructas iterare frequentes</l>
               <l n="l31">Igne preces, ubi lucis inops pupilla paternae</l>
               <l n="l32">Maternaeque legam pariter vestigia flammae.</l>
               <l n="l33">Insuper et veteris praeconia dicere famae</l>
               <l n="l34">Accepi sanctum Domini similemque Tonanti</l>
               <l n="l35">Heroëm venturum illuc urbisque futurum</l>
               <l n="l36">Municipem nostrae. Fieret quae copia tanti</l>
               <l n="l37">Regis adorandi, quales contingeret isto</l>
               <l n="l38">Divinae ambrosiae latices haurire profundo!</l>
               <l n="l39">Nec procul esse aiunt tempus quo Nazareth almum</l>
               <l n="l40">Excipiet fecunda Ducem frontemque coronet</l>
               <l n="l41">Illa suam tanto mittent quem sidera flore. </l>
               <l n="l42">Hoc mihi stat votum: cum me deducere templo</l>
               <l n="l43">Mens fuerit, domui potius, Iosippe, paternae</l>
               <l n="l44">Restituas sedesque illas dominusque paterque</l>
               <l n="l45">Ipse colas, proprioque probes ea limina voto.”</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Haec ubi dicebat Virgo, Iosippus amica</l>
               <l n="l2">Aure tulit, quae sidereo stillantia melle</l>
               <l n="l3">Verba dabat castosque loquens afflabat amores. </l>
               <l n="l4">Ut dixisse satis visa est, hoc ille resolvit</l>
               <l n="l5">Ora sono: “Dominum non es tibi nacta iubentem</l>
               <l n="l6">Virgo, sed acceptis, mea quo connubia tendunt,</l>
               <l n="l7">Adictum obsequiis comitem; placitique vigebit</l>
               <l n="l8">Me penes aequa tui ratio semperque tuorum</l>
               <l n="l9">Fixa meis inerit verborum flamma medullis.</l>
               <l n="l10">Quod cupis, et ratio tuaque explorata voluntas</l>
               <l n="l11">Efficit esse ratum: nobis generosa petetur</l>
               <l n="l12">Nazareth et patrii dabitur tibi copia tecti.</l>
               <l n="l13">Calcatos repetes utroque parente penates,</l>
               <l n="l14">Amborum pressura piae vestigia flammae.</l>
               <l n="l15">Horum audita sacros probitas compellet ad aestus</l>
               <l n="l16">Iosippum quoque: quantumvis ubicumque morari</l>
               <l n="l17">Sors tecum mihi laeta dabit, scio, nulla sequendae</l>
               <l n="l18">Aequior occurret, quam tu probitatis imago.”</l>
               <l n="l19">Hac voce erubuit Virgo dictâque vicissim,</l>
               <l n="l20">Quam purus dictabat amor, cessere salute.</l>
            </div>
          
        </div>
        <div type="poesis-liber" met="hexameter" n="div7">
            <head n="head">IESSEIDOS LIBER VII. </head>
            <div n="div1" type="poesis-caput">
               <head n="head">1.</head>
               <l n="l1"> Foedere completo solitos desponsa penates</l>
               <l n="l2">Virgo subit, dum vota sui generosa pudoris,</l>
               <l n="l3">Scilicet ut fanum, donec sollemnior Hymen</l>
               <l n="l4">Tradendaeque viro tempus legale veniret,</l>
               <l n="l5">Incoleret, mystae faciles sponsusque tulisset.</l>
               <l n="l6">Iosippum Solyma nil vero morante paternus</l>
               <l n="l7">Lar rapuit, pactae genitor quo vincula taedae</l>
               <l n="l8">Aure tulit missaeque polo portenta columbae</l>
               <l n="l9">Florentisque omen virgae; quo denique nuptae</l>
               <l n="l10">Virginis et sparsae maiores murmure famae</l>
               <l n="l11">Percepit virtutis opes animamque calentem</l>
               <l n="l12">Numinis aethereumque micans per lumina pectus,</l>
               <l n="l13">Exiliens thalamo (tunc imbecillia strato</l>
               <l n="l14">Membra fovere senex aevo languente solebat)</l>
               <l n="l15">Et nexas genitor sustollit ad aethera palmas,</l>
               <l n="l16">Et sic ore refert: “Superi vim cuncta moventis</l>
               <l n="l17">Flaminis agnosco, patriis cum aethera numquam</l>
               <l n="l18">Difficilem monitis durum non ante probavi,</l>
               <l n="l19">Quam Solymae templum ut peteres te, nate, rogasse.</l>
               <l n="l20">An non ista Deo afflatus, Iosippe, monebam?”</l>
               <l n="l21">Cui ille: “Hae, genitor, solo mihi Numinis ardent</l>
               <l n="l22">Imperio taedae. Tamen et cognata puellae,</l>
               <l n="l23">Me quibus adstrinxit caelum, connubia tantas</l>
               <l n="l24">Eliciant animi flammas, ut solius ergo</l>
               <l n="l25">Virginei affatus, merces cuicumque futura</l>
               <l n="l26">Esset (vera fero, genitor) non parva labori.</l>
               <l n="l27">Non hominis, sed forma Dei est: qua purius ullum</l>
               <l n="l28">Sumere membra nequit caeli mortalia flamen.</l>
               <l n="l29">Felix Anna parens, felix Iesseius isto</l>
               <l n="l30">Germine Davidis sanguis: confluxit in unam</l>
               <l n="l31">Stemmatis istius probitas et gratia nympham.</l>
               <l n="l32">Meque reor caelo gratum consortia tantae</l>
               <l n="l33">Sortitum nuptae; pro qua mihi nulla dolorum</l>
               <l n="l34">Stat fixum vitare pericula, nulla iugalis</l>
               <l n="l35">Constanti non ferre animo discrimina curae,</l>
               <l n="l36">Obsequium ut pactae referam non triste puellae.”</l>
            </div>
            <div n="div2" type="poesis-caput">
               <head n="head">2.</head>
               <l n="l1"> Fertur huic contra sic esse locutus Iacob:</l>
               <l n="l2">“Nate, meae poterat qualis prior esse senectae</l>
               <l n="l3">Gloria, quam, Iosippe, tuis quae gaudia taedis</l>
               <l n="l4">Grandaevo venere patri? Miracula caelo</l>
               <l n="l5">Delapsae sunt haec sortis. Iesseia regum</l>
               <l n="l6">Progenies Virgo cunctanti accedere sponso</l>
               <l n="l7">Quod potuit, cuius flammis thalamisque calebat</l>
               <l n="l8">Isacius iuvenum, celsusque a stemmate sanguis. </l>
               <l n="l9">Forte tamen nullum tantae flagrasse puellae</l>
               <l n="l10">Vultu crediderim, cuius caelestis imago,</l>
               <l n="l11">Praeclaraque etiam Davidis origine maior</l>
               <l n="l12">Effecit virtus, quivis ut dotibus esset</l>
               <l n="l13">Virgineis impar; fieretque ut propria nullus</l>
               <l n="l14">Vota verecundus non accusaret amator.</l>
               <l n="l15">Si te, nate, pari voluit formidine pressum</l>
               <l n="l16">Connubialis amor, castosque proinde morari,</l>
               <l n="l17">Quiverit aligeris Virgo si par Hymenaeos,</l>
               <l n="l18">Nil mirum, Iosippe, fuit, sed summa vetabat</l>
               <l n="l19">Quam dare Virgineae frontis reverentia dextram</l>
               <l n="l20">Composuit celsis descendens calculus astris.</l>
               <l n="l21">Venturum inde orbi quondam mens augurat ingens</l>
               <l n="l22">Hac taeda flagrante iubar, sed quale sit illud </l>
               <l n="l23">Non capio: sublime quidem quodque, ominor, altum est,</l>
               <l n="l24">Quo tamen et fandi vires animique labascunt.</l>
               <l n="l25">Memnona liquentem cum iam pars ultima noctis</l>
               <l n="l26">Proderet Auroram, tenerae mihi visa maritae</l>
               <l n="l27">Est facies (hanc novi etenim, quam saepe videndam</l>
               <l n="l28">Praebuit Anna soror) cuius procedere clarum</l>
               <l n="l29">Vidi utero lumen, radiis vincentibus omnes</l>
               <l n="l30">Astrorum Phoebique faces: spectata puellae</l>
               <l n="l31">Ora fuere illo plusquam terrena sereno.</l>
               <l n="l32">Hanc prope te Iosippe etiam, magnoque micantem</l>
               <l n="l33">Lumine conspexi; totam licet illa per aethram</l>
               <l n="l34">Lux diffusa foret, sed te potioribus ille</l>
               <l n="l35">Ornabat radiis splendor, taedarum Hymenaei</l>
               <l n="l36">Luce propinquantem. Spectatur purior unda</l>
               <l n="l37">Ut fonti vicina suo, te foedere iunctum</l>
               <l n="l38">Fulgenti nymphae reliqua festivius aethra</l>
               <l n="l39">Fortunati uteri flammas ambire videbam.</l>
               <l n="l40">Illusit tali mihi noctis imagine Morpheus,</l>
               <l n="l41">Si tamen illusit: certi quoque ludicra veri</l>
               <l n="l42">Somnia pondus habent, ego sed non assequor illud,</l>
               <l n="l43">Nec mea Chaldaeum quaerent insomnia vatem.</l>
               <l n="l44">Nec meminisse piget vocis quae nocte coactis</l>
               <l n="l45">Accessit formis: molli penetrante susurro</l>
               <l n="l46">Pectora, sed claros, rerum portenta docentes</l>
               <l n="l47">Accepi numeros: nato quae contigit uxor,</l>
               <l n="l48">Prolis erit sine patre parens. Haec omnia noctis</l>
               <l n="l49">Somnus erat, sed fallaces tua fata per umbras,</l>
               <l n="l50">Quaerere non animus. Iam tu, Iosippe, paterno </l>
               <l n="l51">Utere, quo sponsam tibi fas inducere tecto.”</l>
               <l n="l52">“O genitor,” Iosippus ait, “sperare quod optas</l>
               <l n="l53">Desine, nec nostris laribus succedere nuptae</l>
               <l n="l54">Est votum: sic me templo pervicit euntem</l>
               <l n="l55">Et prece permovit, cuius dulcissimus oris</l>
               <l n="l56">Afflatus faceret saevas mitescere tigres,</l>
               <l n="l57">Et lenire feros nymphae divina leones</l>
               <l n="l58">Vox potis est. Haec me Solymis exire paratum</l>
               <l n="l59">Noluit hoc nescire: acri sua vota calere</l>
               <l n="l60">Igne, Galilaeo stantem poscentia clivo</l>
               <l n="l61">Nazareth et cultos matris pietate penates.</l>
               <l n="l62">Hic domus est mecum posthac ubi nympha morari</l>
               <l n="l63">Expetiit, matrisque piae sanctique parentis</l>
               <l n="l64">Certa secuturo morum vestigia gressu</l>
               <l n="l65">Carpere et eximiae fidei monumenta tueri.</l>
               <l n="l66">Assensi voto facilis: nec virginis ille</l>
               <l n="l67">Esse videbatur sermo, sed herile loquentis</l>
               <l n="l68">Numinis imperium. Tanta huius gratia linguae,</l>
               <l n="l69">Talis erat virtus; homines qua voce ligari</l>
               <l n="l70">Non modo posse reor, flecti sed posse Tonantem.”</l>
               <l n="l71">“Quandoquidem proprios nymphae servare,” reponit</l>
               <l n="l72">Ore pater, “stat, nate, lares, errantia numquam</l>
               <l n="l73">Crede Deo plenae Iosippe arbitria nuptae.</l>
               <l n="l74">Tu modo sollemnes legis poscentia ritus</l>
               <l n="l75">Connubia ad curas revoca laetisque puellam</l>
               <l n="l76">Auspiciis, grato cognatorum comitatu</l>
               <l n="l77">Eductam Solymis, hilarem compone paternis,</l>
               <l n="l78">Quëis propria dicit flagrare cupidine, tectis.</l>
               <l n="l79">Non aderit frater Cleophas, nec fratria taedis</l>
               <l n="l80">Desidiosa tuis: eadem flagrabit utrique</l>
               <l n="l81">Cura tuus Iosippe Hymen pluresque faventes</l>
               <l n="l82">Viscera concedent natarum affinia matres.” </l>
            </div>
            <div n="div3" type="poesis-caput">
               <head n="head">3.</head>
               <l n="l1"> Interea solito, quem res ea postulat, aestu</l>
               <l n="l2">Fervet Iosephus, dum quod foret utile grato,</l>
               <l n="l3">Ducendae Solymâ Sponsae perpendit honori.</l>
               <l n="l4">At varias inter moderatur singula curas,</l>
               <l n="l5">Delubro et sacra revocandae ex urbe puellae</l>
               <l n="l6">Simplicitas placitura: levi non pascitur aura</l>
               <l n="l7">Plaudentis populi, vacuas neque ponderat umbras,</l>
               <l n="l8">Qualis erat Mariae veri sata semine virtus.</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Iamque dies aderat, caeli meliore notandus</l>
               <l n="l2">Sidere, quo Mariae Iosippique ante professus</l>
               <l n="l3">Rite pateret Hymen, sponsos qui clauderet uno</l>
               <l n="l4">Limine. Conveniunt frater lectique tribules</l>
               <l n="l5">Cognataeque nurus adeuntque patentia templi</l>
               <l n="l6">Atria, sufficiens Hymenaeo sanguis, utrique</l>
               <l n="l7">Proximior sponso, festivis vultibus omnes. </l>
               <l n="l8">Germanum praeter Cleopham Mariamque iugalis </l>
               <l n="l9">Consortem thalami, regum praeclarus avito</l>
               <l n="l10">Sanguine Ephrataea Salomon advenit ab urbe,</l>
               <l n="l11">Dives agri Salomon, cui formae insignis Edissa</l>
               <l n="l12">Iuncta thoro, geminum leviori a semine pignus</l>
               <l n="l13">Ediderat. Quorum Anna viri matura parentes</l>
               <l n="l14">Laeta sequi, proprias cupiens accendere taedas</l>
               <l n="l15">Cognatis facibus, templum iucunda petebat.</l>
               <l n="l16">Hic aderat Galilaea nurus Debbora vetusto</l>
               <l n="l17">Stemmate Iessidum illustris, fecunda virili</l>
               <l n="l18">Prole, nec aeris inops, defuncto coniuge nulli</l>
               <l n="l19">Nota viro; cuius primus amor septena creârat</l>
               <l n="l20">Pignora, pars quorum duplex nata, utraque praesens.</l>
               <l n="l21">At solus fratrum necdum quadruplice lustro</l>
               <l n="l22">Formosus Simeon aderat, qui postea dictae</l>
               <l n="l23">Arsit Ephrataeae thalamis illustribus Annae.</l>
               <l n="l24">Nazareth Alcmena cum coniuge miserat Arnum,</l>
               <l n="l25">Abramum Sepphora dedit: comes ibat Abelus,</l>
               <l n="l26">Filius et soboles materni nominis una;</l>
               <l n="l27">Mater erat Glaphyre, partus extincta labore.</l>
            </div>
            <div n="div5" type="poesis-caput">
               <head n="head">5.</head>
               <l n="l1"> Collecti templo cognati sanguinis omnes</l>
               <l n="l2">Iessigena sacros pacta pro Virgine mystas</l>
               <l n="l3">Laeti adeunt. Fidi nil connubiale morati</l>
               <l n="l4">Reddere depositum mystae, sublimius ipso</l>
               <l n="l5">Templo opus, educunt Mariam traduntque stupendam</l>
               <l n="l6">Sponso inopi, gazae stellas superantis abyssum.</l>
               <l n="l7">Illa ut erat iam docta visos venisse professas</l>
               <l n="l8">Connubii decorare faces, mora nulla, paratos</l>
               <l n="l9">Corporis induitur cultus tunicaeque laborem</l>
               <l n="l10">Praestantis, fato quam concessura reliquit</l>
               <l n="l11">Anna parens propriaeque manus absolverat arte.</l>
               <l n="l12">Palla fuit nivei sub tegmine candida fili,</l>
               <l n="l13">Quo latuit bombyx Serum rediviva voluptas</l>
               <l n="l14">Licia, bombycis pariter labor. Addidit Anna</l>
               <l n="l15">Et decus et pretium telae; florumque colores</l>
               <l n="l16">Et flores expressit acu, nec gratia flori</l>
               <l n="l17">Defuit: illa rosas maioraque nomina pinxit</l>
               <l n="l18">Hortorum duxitque manu adiecitque rubentes</l>
               <l n="l19">Plantarum fructus. Nullumque carere colore</l>
               <l n="l20">Passa fuit proprio, nullum recto ordine germen,</l>
               <l n="l21">Ingenitaeque foret quod non sub imagine formae.</l>
               <l n="l22">Serpebant passim violae florumque pusilla</l>
               <l n="l23">Turba, nec extremus fluxit sine Chloride limbus.</l>
               <l n="l24">Hanc induta togam Virgo, licet illa relictum</l>
               <l n="l25">Matris amaret opus, tamen aversata superbum </l>
               <l n="l26">Tegmen, Virgineo coepit suffusa pudore</l>
               <l n="l27">Pandere: “Contristant quantum haec terrena prementem</l>
               <l n="l28">Ornamenta animum!” Matris concessit amori</l>
               <l n="l29">Hoc tamen et sancti quo iussa migrabat, honori</l>
               <l n="l30">Connubii, taedis aequos ut ferret amictus.</l>
               <l n="l31">Maternis etiam propriae superaddidit artis</l>
               <l n="l32">Indumenta stolis: puro velamine pectus</l>
               <l n="l33">Protexit cordisque nives; cervice rubebat</l>
               <l n="l34">E frutice aequoreo, molli sed factus ab aura</l>
               <l n="l35">Purpureus lapis, eximium quale esse modestae</l>
               <l n="l36">Cervicis pretium solet ornatusque puellae.</l>
               <l n="l37">Vertice crinalem zonam, quam fecerat ipsa</l>
               <l n="l38">Puniceo textam filo, pendente per artus<note place="foot" n="note">191
                artus : actus</note>
               </l>
               <l n="l39">Stamine, fluxuros frontis pressura capillos</l>
               <l n="l40">Aptavit: capiti tandem de flore coronam</l>
               <l n="l41">Hiberno, quales Solymis ubi mollior aura</l>
               <l n="l42">Non prohibet brumale solum, concessa puellis </l>
               <l n="l43">Imposuit praeses, longi matrona pudoris. </l>
            </div>
            <div n="div6" type="poesis-caput">
               <head n="head">6.</head>
               <l n="l1"> Ut labor ornandae consumptus Virginis et iam</l>
               <l n="l2">Taliter ad sponsum servantem limen iturae</l>
               <l n="l3">Occurrunt comites nymphae seseque relinqui</l>
               <l n="l4">A tanta virtute dolent laetasque precantes</l>
               <l n="l5">Vltima delubri contingunt atria taedas. </l>
               <l n="l6">Virginibus comitata sacris et matribus orbis</l>
               <l n="l7">Coniugii, obsequio templi quae sponte secundos</l>
               <l n="l8">Mutavere thronos, cunctis dicentibus una:</l>
               <l n="l9">“Vade, soror felix, in milia crescere mille</l>
               <l n="l10">Te cupimus semenque tuum sobolesque futura</l>
               <l n="l11">Hostiles turbet cuneos portasque recludat!”</l>
               <l n="l12">Sanctior eximiùm sancto nova nupta marito</l>
               <l n="l13">Traditur: occurrit festivis vocibus Hymen.</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Anna fuit, non Anna parens, post funera rapti</l>
               <l n="l2">Anna sed illa viris lustris inclusa bis octo</l>
               <l n="l3">Templi adytis, numquam sacros egressa penates,</l>
               <l n="l4">Sed prece, ieiunis Numen fano abdita labris</l>
               <l n="l5">Implorare pia, ut votorum conscia quaevis</l>
               <l n="l6">Noxque diesque foret testisque diserta suorum.</l>
               <l n="l7">Haec castigato poenis, domitoque tot annis</l>
               <l n="l8">Corpore promeruit sibi mox implenda patere</l>
               <l n="l9">Venturi promissa Ducis; matremque stupendum</l>
               <l n="l10">Electam ad partum Mariam cognovit anilis</l>
               <l n="l11">Religio: quare hanc abeuntem affata seorsim:</l>
               <l n="l12">“Filia vade,” inquit, “mater cum prole beata</l>
               <l n="l13">Ad templum festina redi! Mihi lumina claudi</l>
               <l n="l14">Supremo nequeunt fato, te donec onustam</l>
               <l n="l15">Pondere divino Dominam reverenter adorem.</l>
               <l n="l16">Hac ego pupillae aeternum caligine lumen</l>
               <l n="l17">Progeniemque tuam templo aspectura reservor.”</l>
               <l n="l18">Hoc sola excepit Virgo, quae gnara silendi</l>
               <l n="l19">Luminibus pressis uteri praeconia sistit.</l>
               <l n="l20">Cumque vale dicto nymphis comitantibus aede</l>
               <l n="l21">Egreditur, cognatae animae sponsique sodales</l>
               <l n="l22">Attoniti mirari illam, ceu aethere ab alto</l>
               <l n="l23">Sideris elapsi effigiem (commenta fuisset</l>
               <l n="l24">Credulitas Argiva deam; sed fingere Numen</l>
               <l n="l25">Debuerat melius, quam sit vel Iuno, vel ignis</l>
               <l n="l26">Vesta parens, vel flava Ceres). Sic illa tribules</l>
               <l n="l27">Affecit spectata suos, ut mira venustas</l>
               <l n="l28">Virginis impuros a corde fugaret amores</l>
               <l n="l29">Afflaretque pios quales Venus improbat aestus.</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Tradita Iosepho Virgo est, quam rite serenis</l>
               <l n="l2">Cognatorum oculis plausuque et murmure laeto</l>
               <l n="l3">Eductam Solymaea domus, materna puellae</l>
               <l n="l4">Portio Nazareth hinc genitoris sede recepit.</l>
               <l n="l5">Ut patris subiere lares, mora commoda iunctis</l>
               <l n="l6">Sanguine suscepta est, donec peregrina pudico</l>
               <l n="l7">Colloquio compressa fames noctisque quietum</l>
               <l n="l8">(Nam sero venere) viae languore levaret.</l>
               <l n="l9">Una illis quam Virgo dabat (pendebat ab ore</l>
               <l n="l10">Virgineo nam tota domus vultusque legebat)</l>
               <l n="l11">Materies sermonis erat: venturus Olympo</l>
               <l n="l12">Messias cunctos tota suspenderat aure</l>
               <l n="l13">Convivas: decies veluti septena prophetae</l>
               <l n="l14">Hebdomas ad finem properet Iudaeque superbum</l>
               <l n="l15">Culmen, Idumaeo, externae telluris alumno</l>
               <l n="l16">Cesserit Ascalidae, quae sunt prope limina stantis</l>
               <l n="l17">Tempora Messiae; sed prudentissima Virgo</l>
               <l n="l18">Parca loqui, plura aure tulit quam voce dedisset.</l>
               <l n="l19">Illa dein sponsi placito conclave remotum</l>
               <l n="l20">Sola petit, solitis nocturna silentia votis,</l>
               <l n="l21">Teste procul, modico non neglectura sopore.</l>
               <l n="l22">Utque brevis concessa quies, ubi cuspide recta</l>
               <l n="l23">Vertice fulgentes superas terrena feriret</l>
               <l n="l24">Vmbra faces, assueta thoro consurgere Virgo,</l>
               <l n="l25">Evigilans solitis aeque distantibus horis</l>
               <l n="l26">Inter utrumque diem, caelo sua vota litabat.</l>
               <l n="l27">Tunc erat una precum flamma maiore suarum</l>
               <l n="l28">Religio suscepta, quibus gaudere maritae</l>
               <l n="l29">Flore pudicitiae thalamis adversa petebat.</l>
               <l n="l30">Promissique memor, quo se pro Numine verax</l>
               <l n="l31">Aliger obstrictum voluit docuitque sub ipsis</l>
               <l n="l32">Connubii flammis, illaesi corporis albas</l>
               <l n="l33">Solvendas non esse nives. Demissa Tonantem</l>
               <l n="l34">Polliciti monuit (prece nam caeleste moneri</l>
               <l n="l35">Numen amat) genibusque minor sic illa precata est:</l>
               <l n="l36">“Summe Pater, si prona tibi parere severas</l>
               <l n="l37">Conubii subii leges, subiecta iugale</l>
               <l n="l38">Imperium non sponte sequor, iurata pudoris</l>
               <l n="l39">Mens, thalamis obstricta, pari me iure puellam</l>
               <l n="l40">Esse iubet, prohibetque: tui, Pater optime, tutam</l>
               <l n="l41">Auxilii spes una tenet: Chaldaea potentem</l>
               <l n="l42">Si fidei Abramum non laesit flamma, tribusque</l>
               <l n="l43">Si tibi servatis carbo vice roris ephebis</l>
               <l n="l44">Assyriae fornacis erat, nec desine nostri</l>
               <l n="l45">Connubii pariter flammam compescere, fortis</l>
               <l n="l46">Ancillae tutella tuae.” Vix dixerat ista, </l>
               <l n="l47">Cum solitus templo Mariam caelestis adire</l>
               <l n="l48">Adfuit oranti genius viridemque corollam</l>
               <l n="l49">(Laurus erat) miranti adfert, cui symbola castae</l>
               <l n="l50">Aliger exponit Mariae gratissima plantae.</l>
               <l n="l51">Taliter hanc affatus ait: “Tua vota benignus</l>
               <l n="l52">Admisit iussitque tui rata dona pudoris</l>
               <l n="l53">His foliis te scire Deus: nec bruma nec aestas,</l>
               <l n="l54">Cernis, huic ramo gravis est; utraque virorem</l>
               <l n="l55">Perpetuum laurus potis est servare sub aura.</l>
               <l n="l56">Te modo non aliter, Virgo, florere vel extra</l>
               <l n="l57">Connubii leges, aut intra vincula casti</l>
               <l n="l58">Foederis, ignaram thalami, isto munere primam</l>
               <l n="l59">Designo, quamvis duce te venientia plures </l>
               <l n="l60">Saecula flore pari sunt aspectura maritas.</l>
               <l n="l61">Ista tibi semper foliorum vivida laurus</l>
               <l n="l62">Virginitatis erit mansurae in funera testis.</l>
               <l n="l63">Nec tamen illaeso carnis candore futuram</l>
               <l n="l64">Te sterilem cernes: thalami sine semine venter</l>
               <l n="l65">Non improlis erit: fies sine coniuge mater,</l>
               <l n="l66">Immensique utero flos egredietur honoris.</l>
               <l n="l67">Huic domui vero tanti quae conscia doni</l>
               <l n="l68">Et laudis, semper laurus vicina virebit.</l>
               <l n="l69">Hinc ego divino iussu, qui proxima tangit</l>
               <l n="l70">Limina, fecundo plantis et fructibus horto,</l>
               <l n="l71">(Haec eadem materna precum gratissima quondam</l>
               <l n="l72">Area) quae nunc exhibui viridantia lauri</l>
               <l n="l73">Immittam folia et veluti pro semine terrae</l>
               <l n="l74">Infigam. Tu consumptis ubi nata tenebris</l>
               <l n="l75">Lampas aget Phoebea diem, de semine fixo<note place="foot" n="note">313
                fixo : sixo</note>
               </l>
               <l n="l76">Extantes cubito lauros crevisse videbis.</l>
               <l n="l77">Et quia divini, multo post tempore, fati</l>
               <l n="l78">Aequa petit series aliis regionibus istam</l>
               <l n="l79">Stare domum, vacuamque tuo se limine cernet</l>
               <l n="l80">Nazareth, ex illa plures radice revulsas</l>
               <l n="l81">Committam terris habituris hospita frondes</l>
               <l n="l82">Atria, quae gentes, nemo at Iudaeus adoret. </l>
               <l n="l83">His nova progenies populorum, regia quondam,</l>
               <l n="l84">Simplicibus figenda tholis donaria mittet.</l>
               <l n="l85">Quae domus est, templum fiet, cui plurima circum</l>
               <l n="l86">Laurus et urbs ista desumet ab arbore nomen.</l>
               <l n="l87">Staturam glebis lauro florentibus urbem</l>
               <l n="l88">Una Domus faciet, plures factura volando.</l>
               <l n="l89">Porro enata meis, primo cum solis in ortu</l>
               <l n="l90">Planta fidem dederit verbis, secura marito</l>
               <l n="l91">Fare, pudicitiae summa virtute calenti,</l>
               <l n="l92">Aeterno thalamos aspergat flore iugales,</l>
               <l n="l93">Cui iustus quoque parcat Hymen.” Haec fatus in auras</l>
               <l n="l94">Ales abit motisque volans per inane lacertis,</l>
               <l n="l95">Parrhasiam festinus iter convertit ad Arcton.</l>
               <l n="l96">Transit aquas quas Creta secat, dein Cecropis urbes</l>
               <l n="l97">Transvolat Epirumque petit; nec Chaonis arvis</l>
               <l n="l98">Expectatus adest; penetratur et ardua saxis</l>
               <l n="l99">Illyris, Adriacâ fixit vestigia ripâ.</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Tunc ibi flumen erat, quod nunc quoque cernitur; urbis</l>
               <l n="l2">Belligerae quondam nomen, quae fortia saepe</l>
               <l n="l3">Arma hosti non laeta tulit, quam crebrius olim</l>
               <l n="l4">Infido petiit vicinus Dalmata ferro.</l>
               <l n="l5">Huic Cilici a Tarso primos venisse colonos,</l>
               <l n="l6">Dicta fuit veteri quod nomine Tarsia, credam,</l>
               <l n="l7">Ampla olim; modo sufficiens signare vetustam</l>
               <l n="l8">Ruderibus molem. Quibus illi ut fama maneret, </l>
               <l n="l9">Aeternum posuit moriens fortuna sepulchrum.</l>
               <l n="l10">Hic oculis vitreas mensus sacer Aliger undas</l>
               <l n="l11">Lustrataque urbe agnovit de Flumine quondam</l>
               <l n="l12">Venturum, quem laurus amet Daphneia vatem,</l>
               <l n="l13">Qui Mariam non segne canat. “Phoebeia,” fatur,</l>
               <l n="l14">“Non satis est arbor. Faciam et Mariana poëtae</l>
               <l n="l15">Surgat huic laurus!” Prensumque a pectore triplex,</l>
               <l n="l16">(Namque sinu divus veniens a Nazareth Ales</l>
               <l n="l17">Virgineam occuluit laurum) sublatus in auras,</l>
               <l n="l18">Vitiferos lambit qua lympha Perilia lucos</l>
               <l n="l19">Pampineasque malo defendit ab hospite ripas</l>
               <l n="l20">Blandaque gramineae serpit pro margine glaebae,</l>
               <l n="l21">Immittit folium. De quo, ceu semine iacto,</l>
               <l n="l22">Haec regio lauru, totusque is lucus abundat.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Sed memoranda illo mutata Perilia rivo.</l>
               <l n="l2">Huic sponsus Goliacus erat, quem saga potenti,</l>
               <l n="l3">Quod thalami primos Natae contemneret ignes,</l>
               <l n="l4">Carmine mutavit saxo; quod nomine collis</l>
               <l n="l5">Monstrat adhuc proprio: dedit et sua nomina colli.</l>
               <l n="l6">Nympha gemens puerum, dum verba minantia iactat</l>
               <l n="l7">Et sagam compellat anum, irritavit eandem.</l>
               <l n="l8">Haec illam arte pari puerum qua perdidit ante,</l>
               <l n="l9">In fontem, lingua primum manante resolvit.</l>
               <l n="l10">Illa tamen veluti sagae convicia fundens</l>
               <l n="l11">Garrit adhuc et adhuc labens sua murmurat unda,</l>
               <l n="l12">Atque eadem gaudet velut ante Perilia dici.</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Hinc vicina petens Ales fastigia, duro</l>
               <l n="l2">Tersactum ascensu, cum se librâsset in altam</l>
               <l n="l3">Clivi planitiem, subito praevidit eundem</l>
               <l n="l4">Esse locum, Galilaea domus ventura per auras,</l>
               <l n="l5">Parte ubi quinquennis spatii maiore moretur.</l>
               <l n="l6">Hic subito auratâ iactat folia abdita telâ,</l>
               <l n="l7">Insita venturum laurus quo limen obumbret.</l>
               <l n="l8">Inde venit, tali quod crescat origine nata</l>
               <l n="l9">Laurus adhuc; licet amissos mons ille beatos</l>
               <l n="l10">Deploret postes, alios compage penates</l>
               <l n="l11">Fert similes, eadem sacri quibus area tecti,</l>
               <l n="l12">Quos semper viridis caelo data laurus opacat.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Inde procelloso spumans Aquilone per aequor,</l>
               <l n="l2">Ipso Aquilone magis velocior, evolat ales</l>
               <l n="l3">Spiritus, Adriacumque Thetin lateque frementem</l>
               <l n="l4">Par subito superare salem, subsistit in ipsis,</l>
               <l n="l5">Navigiis statione favens quibus obvia arenis</l>
               <l n="l6">Surgit Dalmaticis obnoxia fluctibus Ancon,</l>
               <l n="l7">Picenis etiam dignum caput urbibus Ancon.</l>
               <l n="l8">Picentes populi, nomen gentile quod illis</l>
               <l n="l9">Picus habere dedit, qui Martia signa secutis</l>
               <l n="l10">Castrensi fuerat visus considere pilo.</l>
               <l n="l11">Hic Bromio dites Cererisque novalia colles,</l>
               <l n="l12">Arvaque Palladio versant praepinguia succo;</l>
               <l n="l13">Aetheris hos adiit genius laurique feracem</l>
               <l n="l14">Fecit humum: foliisque solo per gramina sparsis,</l>
               <l n="l15">Invaluit Picena sacrâ Peneide tellus.</l>
               <l n="l16">Pluribus haec arvis foliorum credita virtus,</l>
               <l n="l17">Utpote debuerat quae sistere pluribus arvis</l>
               <l n="l18">Huc olim ventura domus. Sed maior in uno</l>
               <l n="l19">Colle fuit, quod mox Lauretum copia lauri</l>
               <l n="l20">Fecit Aventinae dici par nomine silvae.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Interea non parca precis Iesseia Virgo,</l>
               <l n="l2">Curva genu primos surgentis ab aequore solis</l>
               <l n="l3">Optabat radios. Quamvis iam certa pudoris</l>
               <l n="l4">Perpetui, casto voluit sua vota marito</l>
               <l n="l5">Pandere, communique thorum signare smaragdo,</l>
               <l n="l6">Dignius ut certae fidei candore parentem</l>
               <l n="l7">Virginei nactus flos intemeratus honoris</l>
               <l n="l8">Candidus exurgat purusque uterique paternum</l>
               <l n="l9">Materna nascens imitetur origine lumen.</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Cum iam nata diem lampas Phoebea dedisset,</l>
               <l n="l2">Convenere omnes Solymâ quos urbe profectos</l>
               <l n="l3">Virgineis castus tectis collegerat Hymen;</l>
               <l n="l4">Discessumque parant, ad propria quisque reverti</l>
               <l n="l5">Sollicitus, neque enim caluit diuturnior istis</l>
               <l n="l6">Hospitibus mora. Tunc postremùm utrinque modestis</l>
               <l n="l7">Certatum, veros animi prodentibus ignes</l>
               <l n="l8">Verborum officiis. Oris parcissima Virgo</l>
               <l n="l9">Debuit hic non pauca loqui, dum comiter usa</l>
               <l n="l10">Composito ad normam summae virtutis amico</l>
               <l n="l11">Alloquio, affectus, vitii procul arte, benignos</l>
               <l n="l12">Protulit et cunctis propter regale propinquo</l>
               <l n="l13">Sanguine honestatas facti data gratia taedas.</l>
               <l n="l14">Abscedunt dictis hilares, tacitique maritae</l>
               <l n="l15">Virginis ora animo versant altasque pudoris</l>
               <l n="l16">Contemplantur opes morumque encomia formant. </l>
               <l n="l17">Tum bona Iosippi sors, tum caelo auspice pactum</l>
               <l n="l18">Connubium spiransque sacros Hymenaeus amores</l>
               <l n="l19">Materies sermonis erat divinaque mirae</l>
               <l n="l20">Flamma pudicitiae, par immortalibus ardor</l>
               <l n="l21">Aligeris et taeda pios populata iugales</l>
               <l n="l22">Non aliâ, quam celso ardet quae Numine flammâ.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Virgo autem aspectis, quae terrae immiserat Ales</l>
               <l n="l2">Aethereus lauri foliis – mirabile! – plantas</l>
               <l n="l3">Ad cubitum crevisse videt propriosque decenti</l>
               <l n="l4">Ordine, quos nocte incoluit stipare penates:</l>
               <l n="l5">Et quae praeteritus nullâ domicilia vesper</l>
               <l n="l6">Viderat umbrari lauru, cubitalibus umbris</l>
               <l n="l7">Virgineam signat consurgens Delius aulam.</l>
               <l n="l8">Tunc edocta suo caelum vigilare pudori</l>
               <l n="l9">Accedit demissa virum, fortassis eisdem</l>
               <l n="l10">Fluctibus immersum et fluctus superare precantem,</l>
               <l n="l11">Atque ita praesentem verbis affata ferebat:</l>
               <l n="l12">“Nos iunxit, Iosippe, Deus dominumque mihi te</l>
               <l n="l13">Et sponsum dedit. Et tecum quod foedere iungar</l>
               <l n="l14">Consilium caeleste fuit dominumque probanda</l>
               <l n="l15">Imperiis ancilla sequor. Donare marito</l>
               <l n="l16">Nec meliore unquam poterant me sidera, nec te</l>
               <l n="l17">Inferiore nuru. Quantumvis dotibus impar,</l>
               <l n="l18">Officiis ero non impar amplectar heriles</l>
               <l n="l19">Ut nutus, Iosippe tuos, Mariamque daturus</l>
               <l n="l20">Iussa voca ancillam, nec erit vox gratior ulla.</l>
               <l n="l21">Nostra etiam sponsam faciunt cum foedera, pandam</l>
               <l n="l22">Affectus arcana mei. Nec enim utile, nec fas</l>
               <l n="l23">Id sponsum nescire! Huius licet indice sponso<note place="foot" n="note">457 sponso : spons</note>
               </l>
               <l n="l24">Notitiam nemo alter habet; cognoscere solum</l>
               <l n="l25">Te decuit statuique tibi me prodere soli.</l>
               <l n="l26">Virginitas promissa mea est votoque Tonanti</l>
               <l n="l27">Obstricta.” Hic tacuit Virgo, demissaque vultum</l>
               <l n="l28">Erubuit seseque putat satis esse locutam</l>
               <l n="l29">Et sponsum docuisse satis. Verba inde mariti</l>
               <l n="l30">Expectare humilis, voti suffragia dictat.</l>
               <l n="l31">Iosippus quae verba ferat, non concipit; haesit</l>
               <l n="l32">Par utriusque animus vocemque repressit utrique.</l>
               <l n="l33">Tandem sponsus ait Mariaeque ita voce reponit:</l>
               <l n="l34">“Virgo, tui sexus flos aeternumque pudoris</l>
               <l n="l35">Exemplum, quod prima dabis; me coniuge nulla</l>
               <l n="l36">Floris erit iactura tui. Iurata Tonanti</l>
               <l n="l37">Floreat, o Virgo, flos hic tuus, adsit Olympo</l>
               <l n="l38">Ut citius flos ille, cui inter lilia pasci</l>
               <l n="l39">Summus amor, primus divina ab origine splendor.</l>
               <l n="l40">Nec tibi me celare volo: quibus una recusat</l>
               <l n="l41">Esse caro sit, mens eadem. Nam pectore toto</l>
               <l n="l42">Perpetuum decerno mei servare pudorem</l>
               <l n="l43">Corporis et thalamos penitus nescire iugales.”</l>
               <l n="l44">“O concesse mihi divino Flamine sponse!”</l>
               <l n="l45">Rettulit exultans Virgo, “Quam optabilis Hymen!</l>
               <l n="l46">O custos, Iosippe, mei secure nitoris!</l>
               <l n="l47">Tu mihi vir, tu frater eris, tu portus honoris.</l>
               <l n="l48">Et quamvis nulla est quae mersa iugalibus<note place="foot" n="note">482
                iugalibus : iugalib</note> unquam</l>
               <l n="l49">Virginitas emersit aquis, te coniuge portum</l>
               <l n="l50">Invenit secura suum. Quam provida caeli</l>
               <l n="l51">Cura, nivem mediis non passa liquescere flammis!</l>
               <l n="l52">Naufragiique locum nuptis effecit asylum!</l>
               <l n="l53">Nunc igitur si pura Deo petit esse voluntas</l>
               <l n="l54">Gratior, hoc Iosippe precor, nunc munere factum</l>
               <l n="l55">Pensabit parvo Numen; quas pectore flammas</l>
               <l n="l56">Aeterni gerimus, statuamus vota pudoris!”</l>
               <l n="l57">Cui cito Iosephus: “Plenis haec vota medullis</l>
               <l n="l58">Concipio reddoque” oculosque intentus in altum</l>
               <l n="l59">Et manibus nexis, quod protulit ore, vovebat.</l>
               <l n="l60">Collectas pariter Virgo dat in aethera palmas</l>
               <l n="l61">Et stabili votum novat immutabile flamma.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Sidereae mentes carnisque ignara potestas</l>
               <l n="l2">Inventum mortale stupet maiusque beatis</l>
               <l n="l3">Caelitibus robur, quibus hanc sine corpore palmam</l>
               <l n="l4">Carpere laus minor est: plus est si victor acerbo</l>
               <l n="l5">Hoste tenus veniens socia de carne triumphet.</l>
               <l n="l6">Aut potius tantas caelo cecidisse pudoris</l>
               <l n="l7">Terrigenis mirantur opes interque maritos</l>
               <l n="l8">Integra quod fervoris inops nix albicet ignes.</l>
               <l n="l9">“Quo fine incipiet terreno in pulvere tanta</l>
               <l n="l10">Spectari virtus? Quid tanta in labe iugalis</l>
               <l n="l11">Protendit candor? Donum terrena voluntas</l>
               <l n="l12">Quo merito caeleste gerit? Num forsitan instat</l>
               <l n="l13">Progenies non carnis inops, sed carnis abhorrens</l>
               <l n="l14">Principium venientque novi sine semine partus?”</l>
               <l n="l15">Talia dicebant superi, queis dicere necdum</l>
               <l n="l16">Virgineae dederat Numen mysteria taedae.</l>
               <l n="l17">Attamen ut veteris perimendae gratia noxae</l>
               <l n="l18">Innotuit, didicere omnes a Virgine nupta</l>
               <l n="l19">Auspicium, saeclique decus prodire futuri. </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Interea totam caeli suspenderat aulam</l>
               <l n="l2">Causa ingens, cuius divini plena favoris</l>
               <l n="l3">Quando per effectum tandem se proderet orbi</l>
               <l n="l4">Lecta prior saeclis sententia quadraginta,</l>
               <l n="l5">Ancipites superûm mentes hominumque tenebat.</l>
               <l n="l6">Pars Astraea fuit, Pietas pars altera, quaeque</l>
               <l n="l7">Fautores pars nacta suos. Sed flectere Numen</l>
               <l n="l8">Incepit Pietas; iussa est Astraea tribunal</l>
               <l n="l9">Complere orantique aurem praebere sorori.</l>
               <l n="l10">Risit ad haec Astraea: prior quaeque hactenus egit</l>
               <l n="l11">Atque reis poenam scelerum implacata poposcit,</l>
               <l n="l12">Nunc rea iudicium cur sit subitura, requirit. </l>
               <l n="l13">Audiit: in culpas hominum nimis impare poena</l>
               <l n="l14">Grassari immitique nimis mortale furore</l>
               <l n="l15">Exercere genus. Delusi fructus Adami</l>
               <l n="l16">Supplicio minor est, totum quod conficit orbem.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Ut ventum ad Patrem, rerum cui summa potestas, </l>
               <l n="l2">Tum Pietas, grato semper quam respicit ore</l>
               <l n="l3">Ipse pius mitisque Pater, sic maesta profatur:</l>
               <l n="l4">“Iam dudum stat fixum animo tibi, maxime caeli</l>
               <l n="l5">Terrarumque author, lapsos miserabile prima</l>
               <l n="l6">Mortales culpa, venia superante vel ipsum</l>
               <l n="l7">Peccati damnum dignari et reddere paci</l>
               <l n="l8">Perpetuae quos dura tibi collisit Enyo.</l>
               <l n="l9">At nimia irarum deciesque quaterna recensens</l>
               <l n="l10">Tempora centenas solis complentia Zonas,</l>
               <l n="l11">Eheu plectendis raptorum Astraea parentum</l>
               <l n="l12">Reliquiis, poenasque omnes crudelis in uno,</l>
               <l n="l13">Cui tu pollicitus veniam consumit Adamo.</l>
               <l n="l14">Quid sceleri, o genitor, ventura piamina quondam</l>
               <l n="l15">Designasse iuvat, prius hic si criminis ingens</l>
               <l n="l16">Quam veniat domitor, cunctos premat effera Ditis</l>
               <l n="l17">Ultio terrigenas miserosque Orcina Tyrannis</l>
               <l n="l18">Solvenda numquam concludat compede manes?</l>
               <l n="l19">Vidi ego (proh qualis tristem dolor, atraque mentem</l>
               <l n="l20">Invasit nubes!) me refragante nocentes</l>
               <l n="l21">Involvi poenis, saevo glomerata profundo</l>
               <l n="l22">Agmina sorberi, quorum numerantibus atrum</l>
               <l n="l23">Aeternis spatiis ignem, tormenta nefandis</l>
               <l n="l24">Succedunt semper non deffectura caminis.</l>
               <l n="l25">Iam satis irarum, Pater, est et stragis abunde,</l>
               <l n="l26">Iam satis immodicis Astraea furoribus ulta est</l>
               <l n="l27">Infelix pomum, natorum viscera torsit</l>
               <l n="l28">Iam satis acceptus fatali stipite fructus.</l>
               <l n="l29">Hactenus Astraeae longum implacata potestas</l>
               <l n="l30">Strage hominum grassata ruat! Venientia cedant</l>
               <l n="l31">Saecla mihi! Neque enim, genitor, mihi peior origo</l>
               <l n="l32">Nobilitasque minor, nec summis fascibus impar</l>
               <l n="l33">Condicio. Sine, quos homines Astraea flagellat,</l>
               <l n="l34">Mitius ipsa regam: si culpae audacibus illa</l>
               <l n="l35">Te populis metuendum, ego Numen amabile pandam.”</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Dixerat haec Patri primum, conversa deinde</l>
               <l n="l2">Affatam Astraeam Pietas ita voce ferebat:</l>
               <l n="l3">“Diva soror talique volens te nomine dico;</l>
               <l n="l4">Ducis enim summi genus immortale parentis,</l>
               <l n="l5">Teque etiam nostris facilem quod vocibus optem:</l>
               <l n="l6">Dum iusti tibi flamma calet, vis debita iusti</l>
               <l n="l7">Perdere iura mei. Siquidem iam pluribus orbem</l>
               <l n="l8">Saeclorum lustris tua degener ira fatigat</l>
               <l n="l9">Exercetque furor. Divina poposcerit aequi</l>
               <l n="l10">Id ratio, non obnitor. Sed sola Tonantem</l>
               <l n="l11">Iustitiae si fama levat, laus integra non est,</l>
               <l n="l12">Altera si patris hunc miserantis fama relinquat.</l>
               <l n="l13">Iam tua Tartareas pervenit ad usque cavernas</l>
               <l n="l14">Fama, soror. Qua lege vetor procul aethere summo</l>
               <l n="l15">Et nomen proferre meum, fiet unus utrique</l>
               <l n="l16">Cum genitor, mihi par tecum et communis origo?</l>
               <l n="l17">Quae iusti haec virtus, ego sola ut culmina caeli</l>
               <l n="l18">Terrigenis ignota teram, tu Ditis averni</l>
               <l n="l19">Regna premas, terras et maiestate severa</l>
               <l n="l20">Contineas atque ipse meus tibi serviat aether,</l>
               <l n="l21">Aligerum in poenas ubi tantum – ah! – iuris habebas?</l>
               <l n="l22">Si tibi me fati voluit tunc esse potestas</l>
               <l n="l23">Exilem totumque Stygis susceperis una</l>
               <l n="l24">Arbitrium. Non opto tui mihi portio regni</l>
               <l n="l25">Accedat: licet ut ratio viresque sinebant,</l>
               <l n="l26">Haec etiam Pietas admitti in regna petivi;</l>
               <l n="l27">Sed taceo, vicisti etenim. Sit subdita sceptris</l>
               <l n="l28">Illa vorago tuis. Terris regnare quod optem,</l>
               <l n="l29">Quae tandem invidia est? Ista me parte relinque,</l>
               <l n="l30">Si neque fata meis veniunt obnixa querelis.”</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Hos praesens Astraea tulit, sed pectore questus</l>
               <l n="l2">Immodico: tali contra quae voce locuta est:</l>
               <l n="l3">“Quae mea noxa, soror Pietas, commissa quod Orco</l>
               <l n="l4">Urantur scelera? An miseris, prout asseris, insto</l>
               <l n="l5">Crudelis, non aequa reis? Grave, flebile, triste</l>
               <l n="l6">Est homini fateor, sed non crudele quod aequum est.</l>
               <l n="l7">Constantem noxam stabilis si poena sequatur,</l>
               <l n="l8">Id iusti ratio est. Frustra implorare faventem</l>
               <l n="l9">Desine me contra votis caelestibus urnam!</l>
               <l n="l10">Dum non iusta petis, vide sis quo fonte nocentes</l>
               <l n="l11">Emacules labemque premas, mox horrida ponam</l>
               <l n="l12">Flagra, tuosque, soror Pietas, Astraea benignos</l>
               <l n="l13">Curret in amplexus positisque ante ora flagellis</l>
               <l n="l14">Luminaque vultusque parique calentia flamma</l>
               <l n="l15">Pectora perpetuo iunget concordia nexu.</l>
               <l n="l16">Posce, soror, patrem, diram cui tollere labem</l>
               <l n="l17">Fas uni. Perimat culpas, donetque soluto</l>
               <l n="l18">Supplicium sceleri; quamvis nihil hiscere contra</l>
               <l n="l19">Ausuram cernes hominum suspendere poenas,</l>
               <l n="l20">Inde reluctantem tantum quod lancibus aequis</l>
               <l n="l21">Digni operis pondus nequeant pro labe referre.</l>
               <l n="l22">Si vero, quod iam summus Dominator Olympi</l>
               <l n="l23">Constituit, novus Adam mortalisque futurus</l>
               <l n="l24">Unigena, aequata culpis qui lance rependat</l>
               <l n="l25">Par pretium, lethale reum mittatur in orbem.</l>
               <l n="l26">Ille unus nostras, cernis quae pondere distant</l>
               <l n="l27">Dissimili (quam ferre manu pro more solebat,</l>
               <l n="l28">Ostendit libram) et quantum gravis una profundum</l>
               <l n="l29">Inclinata petit, potis est componere lances.</l>
               <l n="l30">Illius apposito (quae culpam haud aequet, inanis</l>
               <l n="l31">Humani levitate operis sublime levatam</l>
               <l n="l32">Indigitat lancem) meritorum pondere, partem</l>
               <l n="l33">Adversam leviore dabit descendere noxâ;</l>
               <l n="l34">Inde cadet vis tota mihi roburque nocendi</l>
               <l n="l35">Nostraque ab hac iusti mollescet imagine cuspis.</l>
               <l n="l36">Hinc simul et iustum et miserantem fama Tonantem</l>
               <l n="l37">Per cunctas late celebrabit didita terras.”</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Audiit omnipotens Dominator iuge sororum</l>
               <l n="l2">Dissidium partisque volens utriusque calentes</l>
               <l n="l3">Rixarum sedare animos, nocitura quieti</l>
               <l n="l4">Caelicolum, veteri componere iurgia censet</l>
               <l n="l5">Consilio et causam placito definit eodem,</l>
               <l n="l6">Cui aperit gratam talis sententia mentem:</l>
               <l n="l7">“Et tua vox, Pietas, aequa est neque damnat acerbus</l>
               <l n="l8">Te vindex, Astraea, chalybs. Utrique faventem</l>
               <l n="l9">Expectare licet quaesiti iudicis urnam.</l>
               <l n="l10">Vivere vult Pietas Adamum, vivat Adamus;</l>
               <l n="l11">Vult Astraea mori Adamum, moriatur Adamus.</l>
               <l n="l12">Sed prior ut vivat novus extinguatur Adamus</l>
               <l n="l13">Unigenamque meum aeterno splendore micantem</l>
               <l n="l14">Suscipiat terrena caro, cui funeris expers</l>
               <l n="l15">Prima manet, sed origo dabit succumbere letho</l>
               <l n="l16">Altera, complentem vacuam pretioque prementem</l>
               <l n="l17">Sanguinis, inde gravem casuram in funere lancem</l>
               <l n="l18">Iamque reperta parens carnem praebebit iturae</l>
               <l n="l19">In terram soboli tempusque advenit eundi.”</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Hic haerere sibi gratis amplexibus ambas</l>
               <l n="l2">Cernere erat Divas, laetos venisse perennis</l>
               <l n="l3">Laetitiae pacisque dies, quae dissona ab ipso</l>
               <l n="l4">Vix pelago emerso sociaret pectora mundo. </l>
               <l n="l5">Hic reliqui caeli proceres quibus utraque nomen</l>
               <l n="l6">Diva dabat, cuius partes causamque tueri</l>
               <l n="l7">Adversi voluere, uno per caelica iuncti</l>
               <l n="l8">Atria discurrunt animo plausuque beatam</l>
               <l n="l9">Extollunt hominum sortem, quibus aequa Tonanti</l>
               <l n="l10">Immenso soboles simili se corpore nectet,</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Tum pater omnipotens, quo nubila pellere vultu,</l>
               <l n="l2">Aetheris ingratas tempestatumque sonantes</l>
               <l n="l3">Praecipitare solet laetus qua fronte procellas,</l>
               <l n="l4">Affulsit. Qualis Borean Eurumque nivalem</l>
               <l n="l5">In vernos aethrae risus et tenuia mutat</l>
               <l n="l6">Murmura, quo miram placidus cum pandere rerum</l>
               <l n="l7">Fatorumque parat seriem, vult ore videri</l>
               <l n="l8">Aligeris. Pleno radiorum lucis et auri</l>
               <l n="l9">Vertice mirandum eluxit; quem cernere laeti</l>
               <l n="l10">Caelicolae iucundi haerent novitate sereni. </l>
               <l n="l11">Splendidiore tamen et qualem natura parenti</l>
               <l n="l12">Texuit, absimili reliquis ornatus amictu,</l>
               <l n="l13">Consedit: chlamidis niveus, purissima qualis</l>
               <l n="l14">Argenti est facies, fuerat color: aequore lotae</l>
               <l n="l15">Materiam Lunae radii partimque quieta</l>
               <l n="l16">Vibrati de nocte dabant; et licia doctae,</l>
               <l n="l17">Pulchro operi formare labor studiumque magistrae</l>
               <l n="l18">Naturae. Subtegmen erat de vertice solis,</l>
               <l n="l19">Maturo quo vere solet se cingere, grato</l>
               <l n="l20">Mane micans radiorum auro; argentoque Dianae</l>
               <l n="l21">Immixtum, specie mira complebat Olympum.</l>
               <l n="l22">Insertae chlamidi gemmae fulgore pyropos</l>
               <l n="l23">Vincebant, vel stellae illae fortasse fuere</l>
               <l n="l24">(Nam bene nec meminit, neque scivit dicere velox</l>
               <l n="l25">Fama polo veniens). Umbras addebat Eoae</l>
               <l n="l26">Lux dubia Aurorae, primo cum lutea vultu</l>
               <l n="l27">Memnonias aperit thalamis egressa fenestras.</l>
               <l n="l28">Hoc potuit Natura, sed ut venientia formis</l>
               <l n="l29">Signaret fata et docta describeret arte</l>
               <l n="l30">Venturam mundi faciem, sese impare natam</l>
               <l n="l31">Ingenio dixisse ferunt. Sed Gratia tantum </l>
               <l n="l32">Fingendum suscepit opus, quae sola futuros</l>
               <l n="l33">Calebat rerum eventus quaeque una referre</l>
               <l n="l34">Divinam in cycladem rerum simulacra novarum<note place="foot" n="note">695
                novarum : novorum</note>
               </l>
               <l n="l35">Sciret, venturique urnam comprenderet aevi.</l>
            </div>
            <div n="div24" type="poesis-caput">
               <head n="head">24.</head>
               <l n="l1"> Haec subito Idalii sumptis fulgoribus astri</l>
               <l n="l2">Describit radiis Agnum septena gerentem</l>
               <l n="l3">Cornua et hunc ferri qua nescio cuspide caesum</l>
               <l n="l4">Insontem mitemque Agnum iugulique madentem</l>
               <l n="l5">Sanguine, qua mediae se porrigit area telae</l>
               <l n="l6">Exprimit et caesae pecudi dat lumina septem.</l>
               <l n="l7">Huic etiam septem ceris signisque volumen</l>
               <l n="l8">Grande tenere dedit; potuit sed littera clausi</l>
               <l n="l9">Nulla patere libri. Tum se curvantia circum</l>
               <l n="l10">Quatuor et bis dena senum capita alba, coronis</l>
               <l n="l11">Cincta prius, modo humi stratos regalibus Agnum</l>
               <l n="l12">Culminibus stipare humiles, eidemque superbo</l>
               <l n="l13">Calcandos praebere apices, insuetaque flecti</l>
               <l n="l14">Figere genua solo, cultum praebentia finxit. </l>
               <l n="l15">Agni etiam miras, stantes ante ora, quaternas</l>
               <l n="l16">Viventum expressit facies: fuit una leonis</l>
               <l n="l17">Forma fuitque hominis frons altera parque iuvenco</l>
               <l n="l18">Tertia, postremo aequatis per inania pennis,</l>
               <l n="l19">Atque volaturae similis fulgebat adunco</l>
               <l n="l20">Regina alituum rostro; quibus omnibus ante,</l>
               <l n="l21">Pectus ocellorum plenum fuit orbibus et, qua</l>
               <l n="l22">A tergo poterant cerni, par copia lucis,</l>
               <l n="l23">Par oculorum ordo atque frequens pupilla micabat.</l>
               <l n="l24">Numinis ista fuit Charitum quam pinxerat una</l>
               <l n="l25">Cycladis effigies oculis mortalibus impar</l>
               <l n="l26">Spectari: nisi quod Sporadum pulcherrima Patmos</l>
               <l n="l27">Hausta animo fertur divinae symbola telae</l>
               <l n="l28">Significasse, sacro Neptuni filia spirans</l>
               <l n="l29">Exule, nullo unquam felicior hospite Patmos.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Hac igitur rerum specie vultuque serenus</l>
               <l n="l2">Omnipotens genitor nova producturus amoris</l>
               <l n="l3">Saecula, caelestem genium e primoribus unum</l>
               <l n="l4">Proximiusque sibi adstantem et maioribus aptum</l>
               <l n="l5">Officiis Gabriela vocat. Mox iussa secutus</l>
               <l n="l6">Aliger accedit (suetus descendere caelo</l>
               <l n="l7">Divina in terris patrare potentia magni</l>
               <l n="l8">Disponit cum molem operis) soliumque verendae</l>
               <l n="l9">Maiestatis adit, iussis par omnibus Ales.</l>
               <l n="l10">Hunc Pater aethereus placido sic excipit ore:</l>
               <l n="l11">“Ad nova fata imum terrae mittendus in orbem</l>
               <l n="l12">Fide minister ades: iacet inter roscida tellus</l>
               <l n="l13">Culmina, ubi clivis surgit vernantibus Hermon,</l>
               <l n="l14">Isacidum regio. Adverso se vertice tollunt</l>
               <l n="l15">Celsa Zabulonis iuga, Phoenicumque superba</l>
               <l n="l16">Litora, Sidoniusque alia pro margine pontus</l>
               <l n="l17">Aestuat, Hebraeas aequor quod terminat oras.</l>
               <l n="l18">Limitibus conclusa istis urbs eminet alto</l>
               <l n="l19">Una iugo, florum fecit cui copia nomen,</l>
               <l n="l20">Nazareth. Hic domus est servantis avita puellae</l>
               <l n="l21">Limina, connubio iunctae; castumque marito</l>
               <l n="l22">Iosippo nomen, cui regia stirpis origo,</l>
               <l n="l23">Uno eodemque illi virgo de stemmate nupta.</l>
               <l n="l24">Nomen huic Mariae, lecta haec ex omnibus una</l>
               <l n="l25">Aeterni Unigenae Mater, cui prima vetusti</l>
               <l n="l26">Probra piaturo sceleris. Sumendus ab illa </l>
               <l n="l27">Est sanguis parque aerumnis de sanguine corpus.</l>
               <l n="l28">I celer et tenues perfer mea dicta per auras</l>
               <l n="l29">Atque piae pectusque humili te siste puellae.</l>
               <l n="l30">Laetus avere iube Nympham, quam munere nostro</l>
               <l n="l31">Dic verbi electam fieri sine semine Matrem.</l>
               <l n="l32">Flaminis aeterni dic adveniente quod umbra,</l>
               <l n="l33">Grata mihi Virgo sit susceptura coaevam</l>
               <l n="l34">Progeniem, Iudae accedet cui regia fatis</l>
               <l n="l35">Purpura, quodque premet solio nec excidet unquam,</l>
               <l n="l36">Perpetuaeque geret decus immortale coronae.”</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Ille celer casti vultus assumit ephebi</l>
               <l n="l2">Aptatis, librent quae membra gravantia, pennis.</l>
               <l n="l3">Officio dignam chlamidem, quae luce micantis</l>
               <l n="l4">Aut auri, aut solis poterat perfusa videri,</l>
               <l n="l5">Induitur, laxata sinus, pendentibus oris.</l>
               <l n="l6">Apta Noto perflante rapi, chlamis ibat in artum</l>
               <l n="l7">Stamine puniceae stringentis pectora zonae.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Nox habuit Iudam mediisque iacebat Idume</l>
               <l n="l2">Altius antipodas Phoebo feriente, tenebris</l>
               <l n="l3">Cum volat aetherei patris legatus ab aula</l>
               <l n="l4">Ales; et immensos tractus radiantis Olympi</l>
               <l n="l5">Metiri incipiens, primum occurrentia caelo</l>
               <l n="l6">Empyreo propiora locorum immania lucis</l>
               <l n="l7">Intravit spatia, extremum gaudentibus astris</l>
               <l n="l8">Astrorumque ipsis cupidis motoribus, axem,</l>
               <l n="l9">Numinis ingenti non lente ardere ministro,</l>
               <l n="l10">Magna adeo in terras insuetaque dona ferenti.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Mortales, oculi vires fugit illa stupendis</l>
               <l n="l2">Semita plena globis mole excedentibus ipsum,</l>
               <l n="l3">Uraniae si certa fides, et lumine solem.</l>
               <l n="l4">Et tamen illius quamvis immania lucis</l>
               <l n="l5">Corpora, mortalis pupillae cernere nulla</l>
               <l n="l6">Arte potest acies; cuius suprema videndi</l>
               <l n="l7">Longe infra positos, fixos quos dicimus ignes,</l>
               <l n="l8">Nocturno<note place="foot" n="note">786 Nocturno : Noctutno</note>
            attingit radiorum lumine, virtus. </l>
               <l n="l9">Quantum autem a fixis tellus sit dissita stellis,</l>
               <l n="l10">Ne ratio fallat numeri, sollertia mentis</l>
               <l n="l11">Humanae minor est; quae dein protenditur ultra,</l>
               <l n="l12">Empyreo tenus aethra micans maioribus astris,</l>
               <l n="l13">Seipsam nosse vetat, nullo unquam prodita signo.</l>
               <l n="l14">Hoc scio: perpetuum lux aspicienda beatis</l>
               <l n="l15">Caelitibus, divinae Urbis quae fulgurat illic </l>
               <l n="l16">Per iucunda suburbia, non cum simplice molis</l>
               <l n="l17">Atque loci excessu maior spectabitur, omni</l>
               <l n="l18">Quae posita est infra, vitae mortalis ad usum.</l>
               <l n="l19">Et tamen has caeli immodicas, non temporis uno</l>
               <l n="l20">Plus puncto sphaeras emensus Numinis Ales,</l>
               <l n="l21">Cum paribus noctem tenebris iudaea secabat, </l>
               <l n="l22">Virgineae subiit Gabriel conclave maritae.</l>
            </div>
            <div n="div29" type="poesis-caput">
               <head n="head">29.</head>
               <l n="l1"> Illa ut erat sacrae degens penetralibus aedis</l>
               <l n="l2">Sueta prius laxare brevi retinacula somno</l>
               <l n="l3">Et medio umbrarum cursu, pro more coërcens,</l>
               <l n="l4">Virgineâ corpus non segne reposcere spondâ, </l>
               <l n="l5">Ut precibus votisque aptet vatumque legendis</l>
               <l n="l6">Isacidum effatis. Adstricta tenebat eandem</l>
               <l n="l7">Connubio legem: vates tunc gratior illi</l>
               <l n="l8">Lectus Amosides, referens: “Thalamo abdita Virgo</l>
               <l n="l9">Concipiet parietque virum.” Cui ista legenti</l>
               <l n="l10">Multa subire animum, votis cumulanda solebant.</l>
               <l n="l11">Talia dicebat, non quod se matris honori</l>
               <l n="l12">Electam, veluti dubia aut incerta fuisset,</l>
               <l n="l13">Sed tantae studiosa decus librare parentis,</l>
               <l n="l14">Cui Virgo demissa animi componere prudens</l>
               <l n="l15">Terrigenum sortem, trabeas regumque secures,</l>
               <l n="l16">Pulvere componi stellas caelumque sciebat; </l>
               <l n="l17">Despectu proprii cineris flagrare Tonantis</l>
               <l n="l18">Igne, puellam humilem sic exultantis, amabat.</l>
               <l n="l19">Inde fuit; cum se famulas demitteret infra,</l>
               <l n="l20">Reginae ad culmen sese festina ferebat.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> Per varios postquam se virginis extulit ardor</l>
               <l n="l2">Crevitque affectus, quorum mihi nomina non sunt,</l>
               <l n="l3">Improvisus adest, forma turbante puellam</l>
               <l n="l4">Aliger, et roseo vultu chlamidisque decoro</l>
               <l n="l5">Tegmine perculsae referens nova nuntia nymphae</l>
               <l n="l6">Inquit: “Ave Maria, Charitum te copia plenam</l>
               <l n="l7">Efficit et tecum omnipotens amat esse Tonantis</l>
               <l n="l8">Maiestas sexumque tuum felicior omnem</l>
               <l n="l9">Una praeis mulier.” Virgo his adversa salutem </l>
               <l n="l10">Ore datam sub corde agitat nilque ipsa reponit.</l>
               <l n="l11">Illa novum, prius idque suis numquam auribus haustum</l>
               <l n="l12">Librat Ave mirumque iubar mediaque coruscum</l>
               <l n="l13">Nocte diem pulsasque procul tota aede tenebras.</l>
               <l n="l14">Hanc superae lucis fuso splendore paventem</l>
               <l n="l15">Haerentemque animo ac versantem in pectore multa</l>
               <l n="l16">Talibus aethereus confirmat vocibus Ales: </l>
               <l n="l17">“Ne timeas, neu corda pavor turbata fatiget:</l>
               <l n="l18">Pone metum Virgo, laetus tibi nuntius adsum.</l>
               <l n="l19">Hinc iterum dico: felix et plena beatae</l>
               <l n="l20">Lucis ave Virgo! Sola es cui tanta favoris</l>
               <l n="l21">Copia divini, tantus cui decidit uni</l>
               <l n="l22">Caelestis cumulus gazae, quam dotibus auctam</l>
               <l n="l23">Innumeris, Pater aethereus sibi prolis ab aevo</l>
               <l n="l24">Aeterno genitae, corpus mortale daturam</l>
               <l n="l25">Eligit in matrem: unde tibi, Patrique supremo</l>
               <l n="l26">Una utriusque venit soboles communis Iesus.</l>
               <l n="l27">Et quoniam ille tuo manans a sanguine, vera</l>
               <l n="l28">Progenies Davidis erit; succedet avitis</l>
               <l n="l29">Fascibus, aeternus Iudaeae regibus haeres.</l>
               <l n="l30">Hunc dabit Hebraei Numen sublime sedere</l>
               <l n="l31">Maiestate throni patrisque aeterna Tonantis</l>
               <l n="l32">Dicetur soboles, aliis cui regibus impar</l>
               <l n="l33">Prosperitas. Non ille suo peritura tenebit</l>
               <l n="l34">Imperio regna, invictis sed fascibus aevum</l>
               <l n="l35">Immortale fluet, damni cui impote frontem</l>
               <l n="l36">Augustam cinget regalis fascia bysso.” </l>
            </div>
            <div n="div31" type="poesis-caput">
               <head n="head">31.</head>
               <l n="l1"> Virgo ubi divinae prolis praeconia viso</l>
               <l n="l2">Aligero restante tulit, “Promittitur,” inquit, </l>
               <l n="l3">“Quis mihi natorum commendatissimus infans,</l>
               <l n="l4">Si mea perpetui numquam solvenda pudoris</l>
               <l n="l5">Vota obstant? Sum iuncta viro, sed nupta iugalis</l>
               <l n="l6">Nescia sum thalami.” Gabriel huic ore reponit:</l>
               <l n="l7">“Virginitas illaesa tua est, illaesa manebit,</l>
               <l n="l8">Virgo uni fecunda Deo: purissimus umbram</l>
               <l n="l9">Te super efficiet caelique ut opaca beatus</l>
               <l n="l10">Spiritus adveniet nubes, tibi pronubus ardor.</l>
               <l n="l11">Nullaque Virginei passuram incommoda ventris</l>
               <l n="l12">Illapsu tacito implebit gravidamque suprema</l>
               <l n="l13">Prole dabit Matrem, veluti si mane quietus</l>
               <l n="l14">Gramine nil laeso tellurem irroret Olympus. </l>
               <l n="l15">Virginei vero voluit quia germinis author</l>
               <l n="l16">Spiritus esse Deus; quaecumque micabit ab illa</l>
               <l n="l17">Luce, uteri lux nata tui, caeleste, beatum, </l>
               <l n="l18">Sanctum pignus erit, verum ex Numine Numen.</l>
               <l n="l19">Sitque Deo tantorum operum quod summa potestas</l>
               <l n="l20">Aspice, cognataeque uterum perpende maritae:</l>
               <l n="l21">Cum sterili frontem senium sulcasset Elisae,</l>
               <l n="l22">Longaevos laxare sinus potuisse Tonantem!</l>
               <l n="l23">Iam sexta indicio luna est, qua ventre receptum</l>
               <l n="l24">Portat onus miransque gravem se prole parentem</l>
               <l n="l25">Aspirante Deo, natum paritura recenset</l>
               <l n="l26">Sex lunas Hebronis anus. Divina voluntas</l>
               <l n="l27">Id totum quod velle potest, divina potestas</l>
               <l n="l28">Efficit et cunctorum operum non redditur impos.”</l>
            </div>
            <div n="div32" type="poesis-caput">
               <head n="head">32.</head>
               <l n="l1"> His iterum dictis humilis sic Virgo locuta est:</l>
               <l n="l2">“Dive Ales, summi mihi de virtute Tonantis</l>
               <l n="l3">Indubitare nefas: me quamvis muneris huius</l>
               <l n="l4">Arguat immeritam quod sum, caelestibus ecce</l>
               <l n="l5">Effatis parebo tamen. Parva obsequar alto</l>
               <l n="l6">Imperiis dignata suis ancilla Tonanti.”</l>
               <l n="l7">Hic subito aeternus praecordia Virginis ardor</l>
               <l n="l8">Ingressus complere uterum, purissima proli </l>
               <l n="l9">Membra parat, quae sanguis ipso ex flore puellae,</l>
               <l n="l10">Subsidium vetita praestare libidine, Nato</l>
               <l n="l11">Utile divino transfert in viscera semen.</l>
               <l n="l12">Nec semen tamen illud erat: pro semine purus</l>
               <l n="l13">Ros venit cordisque rubens ac floridus imber.</l>
               <l n="l14">Una eademque mora perfecto corpore Verbum</l>
               <l n="l15">Fit caro, si dicenda mora est non sectile punctum. </l>
               <l n="l16">Uno oculi nictu sanguis transfusus in alvum </l>
               <l n="l17">Virgineus, vegetos animae formatus in artus, </l>
               <l n="l18">Atque una aeternam sortitus hypostasin in arta,</l>
               <l n="l19">Solvenda numquam Numen compage recepit.</l>
            </div>
            <div n="div33" type="poesis-caput">
               <head n="head">33.</head>
               <l n="l1"> Haec fuit illa dies veterem quae vidit Adamum</l>
               <l n="l2">Surgere de lento ducentem viscera caeno,</l>
               <l n="l3">Divinaque animam sorbentem authoris ab aura</l>
               <l n="l4">Et dantem primae lateris fecunda maritae</l>
               <l n="l5">Ossa, soporati munus natale parentis.</l>
               <l n="l6">Haec eadem lux est, hominem superinduit alter, </l>
               <l n="l7">Qua melior veterisque novus reparator Adamus,</l>
               <l n="l8">Virgineae telluris honos, quem viscera matris</l>
               <l n="l9">Intactae, superi flatu fudere favoni.</l>
               <l n="l10">Mirandum duplex hominis molimen! Utrumque</l>
               <l n="l11">Divini flatus virtus animavit Adamum.</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Virgo autem ingenti cordis perfusa sereno</l>
               <l n="l2">Laetitiae superante modum, videt aurea caeli</l>
               <l n="l3">Atria divinumque Patrem geminasque paterno</l>
               <l n="l4">Personas splendore pares; quarum una parentis</l>
               <l n="l5">Lapsa sinu ventre augusto suscepta maritae </l>
               <l n="l6">Virginis, immodicos hominum subitura labores,</l>
               <l n="l7">Aeternam tenui subiecit hypostasin aurae. </l>
               <l n="l8">Fatorum immensam seriem natique dolores</l>
               <l n="l9">Poenalemque trabem agnovit: post visa reorum</l>
               <l n="l10">Lucra et Avernales praedas, data basia patris</l>
               <l n="l11">Excipit et clauso Virgo est sibi reddita caelo. </l>
               <l n="l12">Illa sibi ostensâ, non per simulacra, sed ipsa</l>
               <l n="l13">Numinis effigie propria raptuque beato</l>
               <l n="l14">Mersa voluptatis pelago, quam nullus adaequat</l>
               <l n="l15">Ingenii mentisque labor, felicibus hausit</l>
               <l n="l16">Divinum labris nectar. Non segne fluentis</l>
               <l n="l17">Ambrosiae iucunda vado, torrentis et instar</l>
               <l n="l18">Virgineum penetrante animum, superare vetantis</l>
               <l n="l19">Lassa viatorum tumidas vestigia ripas,</l>
               <l n="l20">Cui fugiens siccas imber cito reddit arenas.</l>
               <l n="l21">Par divinus erat Mariae caliginis expers</l>
               <l n="l22">Intuitus summique boni concessa voluptas</l>
               <l n="l23">Ad modicam fluxura moram, prohibente perennes</l>
               <l n="l24">Nectaris aeterni carnis compage recursus.</l>
               <l n="l25">Et licet illius potuisset copia lucis</l>
               <l n="l26">Amissa ingenti Mariam torquere dolore,</l>
               <l n="l27">Cum tamen aspecti bene docta volumine veri</l>
               <l n="l28">Sic statuisse Deum nosset; cedente beato</l>
               <l n="l29">Lumine, non animi, non pectoris impos utrique</l>
               <l n="l30">Par sorti, ipsius placitis accedit Olympi.</l>
               <l n="l31">Quantumvis autem postquam sibi reddita, magno</l>
               <l n="l32">Conatu luctata animi formare prioris</l>
               <l n="l33">Fortunae exemplar, speciem sed imagine quavis</l>
               <l n="l34">Divinam fabricare impar, languentis amoris</l>
               <l n="l35">Impete, continuis feriebat sidera votis.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Interea motis Gabriel penetraverat alis</l>
               <l n="l2">Iudaeae saltus ipsamque Hebronis ad urbem</l>
               <l n="l3">Progressus gravidae tectum subit Ales Elisae</l>
               <l n="l4">Cognataeque nurus uteri caeleste revelat</l>
               <l n="l5">Depositum. Iamque illa aderat quae luminis anceps</l>
               <l n="l6">Praevolat hora diem, quando Levitica coniux</l>
               <l n="l7">Ad solitas effusa preces, offerre senilis</l>
               <l n="l8">Sueta Deo fortunam uteri, praecurreret ista</l>
               <l n="l9">Phoebeas pietate faces. Tum caelicus hospes</l>
               <l n="l10">Aethereae nimius lucis, suaque ora paventi</l>
               <l n="l11">Adfuit et summae memorans portenta parentis,</l>
               <l n="l12">Virgineam prolem soboli componit anili.</l>
               <l n="l13">Nam gravidam senas numerantem in pondere lunas </l>
               <l n="l14">Sic affatur anum: “Elisabeth sortita senile</l>
               <l n="l15">Ventris onus, nostris licet adversante marito</l>
               <l n="l16">Pollicitis praebere fidem, quod vestra iugalis</l>
               <l n="l17">Ad thalami fructum langueret inutilis aetas,</l>
               <l n="l18">Ignaro quantum naturae in damna potestas,</l>
               <l n="l19">Et virtus divina valet. Maiore puellam</l>
               <l n="l20">Prodigio, expertem thalami, non impote prolis</l>
               <l n="l21">Ventre, tribus cognata dedit. De sanguine Iudae</l>
               <l n="l22">Nata nurus, Iudae promisso Principe ventrem</l>
               <l n="l23">Iam plena incedit, socio quam foedera iungunt</l>
               <l n="l24">Iosippo, sobrina tibi est: hanc seminis expers</l>
               <l n="l25">Implevit puro soboles divina marito.</l>
               <l n="l26">Iamque petituram vestra haec montana puellam</l>
               <l n="l27">Aspicies fetamque Deo, nil iussa morantem</l>
               <l n="l28">Numinis, hos ipsos cernes intrare penates;</l>
               <l n="l29">Accessusque sui munus caeleste probabis</l>
               <l n="l30">Tuque puerque tuus: nec te reditura relinquet,</l>
               <l n="l31">Ni prius et pueri vocem mutique loquelam</l>
               <l n="l32">Audiat, improvisa sonantem oracula patris.”</l>
               <l n="l33">His dictis liquidum migravit in aethera praeceps</l>
               <l n="l34">Aliger atque sui pavidâ discessit Elisâ.</l>
            </div>
            <div n="div36" type="poesis-caput">
               <head n="head">36.</head>
               <l n="l1"> Divini fuerat Mariae cum copia vultus, </l>
               <l n="l2">Torrentis rapidae concessa simillima lymphae,</l>
               <l n="l3">Cui tumet, atque eadem siccus patet alveus horâ;</l>
               <l n="l4">Legit ibi ostensi Virgo sibi codice fati,</l>
               <l n="l5">Velle Deum, peregre se protinus ire per alta</l>
               <l n="l6">Hebronis iuga, cognati succedere tecti </l>
               <l n="l7">Hospitio demum pariturae tempus Elisae,</l>
               <l n="l8">Et praecursoris lucem expectare prophetae.</l>
               <l n="l9">Imperium grave: quis cupidae patris aede morari</l>
               <l n="l10">Montanum potuisset iter suadere puellae?</l>
               <l n="l11">Quis lunis haerere tribus, quis adesse parenti</l>
               <l n="l12">Occiduae, Hebraeis parientem Phosphoron umbris?</l>
               <l n="l13">Quis male moratae plebis quaesita cavere</l>
               <l n="l14">Sollicitam, quae causa novae teneraeque maritae</l>
               <l n="l15">Subsit opis vacuo procul â consorte vagari</l>
               <l n="l16">Tergeminasque domo externa consumere lunas,</l>
               <l n="l17">Quoque prius caruit, tumido cum ventre reverti?</l>
               <l n="l18">Quid demum movisset, onus caeleste ferentem</l>
               <l n="l19">Ire procul patrio per non sibi cognita tecto</l>
               <l n="l20">Compita, ni caeli iussis parere fidelis</l>
               <l n="l21">Et cum dura iubet neptis didicisset Abrami</l>
               <l n="l22">Humanosque supra cum vult Deus ire timores.</l>
            </div>
            <div n="div37" type="poesis-caput">
               <head n="head">37.</head>
               <l n="l1"> Quarta super decimam celebranda instabat avita</l>
               <l n="l2">Religione dies, plenum cum crevit in orbem</l>
               <l n="l3">Aequidio vicina soror Phoebeia verno;</l>
               <l n="l4">Qua nec Erythraei, libertatisque tribules</l>
               <l n="l5">Immemores, caeso cenis paschalibus agno</l>
               <l n="l6">Annua adorato renovabant gaudia templo.</l>
               <l n="l7">Tunc prope montanum meditari regia Virgo</l>
               <l n="l8">Cepit iter panditque pio sua vota iugali.</l>
               <l n="l9">Mox animum flectente Deo gratissima nuptae</l>
               <l n="l10">Vir responsa dedit fecitque hoc paschatis ardor,</l>
               <l n="l11">Quod potuit socio Solyma tenus ire marito.</l>
            </div>
            <div n="div38" type="poesis-caput">
               <head n="head">38.</head>
               <l n="l1"> Procedit comitante viro et festinat eundo</l>
               <l n="l2">Nullibi passa moram, nisi ubi Solymaea diebus</l>
               <l n="l3">Urbs tribus a patria distans occurrit, amicum</l>
               <l n="l4">Forsitan et lassae et templo pia vota daturae</l>
               <l n="l5">Virginis hospitium, temploque inferre volentis</l>
               <l n="l6">Delubri Dominum. Inde hunc, quia ventre gerebat</l>
               <l n="l7">Ipsa magis templum; Matrisque habitata Tonanti</l>
               <l n="l8">Integritas, qua coniugii labor omnis et aestus</l>
               <l n="l9">Abfuit, antiquos superabat honore penates.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Ritibus expletis Solymis et in urbe relicto</l>
               <l n="l2">Inde reversuro mox ad sua limina sponso,</l>
               <l n="l3">Augustae Virgo portas egressa Sionis</l>
               <l n="l4">It vidua comitata nuru, quae nupta Rubeni</l>
               <l n="l5">Stirpe Zabulonis genito, post rupta iugalis</l>
               <l n="l6">Vincla thori per fata, supplere Rebecca</l>
               <l n="l7">Praeteritos voluit cultu pietatis amores.</l>
               <l n="l8">Hanc animi prudens, peregre Iosippus iturae</l>
               <l n="l9">Addidit uxori sociam, perfuncta decenti</l>
               <l n="l10">Obsequio donec rediens Hebrone veniret. </l>
            </div>
            <div n="div40" type="poesis-caput">
               <head n="head">40.</head>
               <l n="l1"> Est in conspectu Solymae pulcherrima tellus,</l>
               <l n="l2">Alta iugis, montana vocant: Chananea gigantum,</l>
               <l n="l3">Subdita Levitis regio, qua nobilis olim</l>
               <l n="l4">Surgebat, forti tandem expugnata Calebo </l>
               <l n="l5">Regia, Idumaeis cunctis prior urbibus Hebron;</l>
               <l n="l6">Nec Memphi cessura quidem, licet ista Canopi</l>
               <l n="l7">Prima latratorem pinnis servarit Anubim,</l>
               <l n="l8">Urbs montana feris regnata gigantibus Hebron,</l>
               <l n="l9">Thariadaeque habitata seni: decorata sepulchris,</l>
               <l n="l10">Quorum prima colit soboles Hebraea parentum</l>
               <l n="l11">Nomina, Mambraeae spectatrix proxima plantae. </l>
               <l n="l12">Clara sacerdotum sedes, ubi iunctus Elisae </l>
               <l n="l13">Mysta gradusque sui senior praeclarus honore</l>
               <l n="l14">Zacharias, mutae tolerans dispendia linguae,</l>
               <l n="l15">Aethereae fidei reus, expectabat anilem</l>
               <l n="l16">Ipse senex genitor sterili de coniuge prolem. </l>
               <l n="l17">Quos oriens Solymae Titan aspexit, eosdem</l>
               <l n="l18">Sol moriens Hebrone videt: tanta inter utramque</l>
               <l n="l19">Fit mora, quae totas Phoebi neque computat horas. </l>
               <l n="l20">Emenso iam sole diem cognata subivit</l>
               <l n="l21">Limina Virgo, novo Solymis quae sole recessit.</l>
            </div>
            <div n="div41" type="poesis-caput">
               <head n="head">41.</head>
               <l n="l1"> Illa ingressa domum praegnanti occurrit Elisae,</l>
               <l n="l2">Virginis adventum cui ante domesticus auras</l>
               <l n="l3">Implevit rumor. Maria illam voce salutat</l>
               <l n="l4">Sic prior: “Elisabeth salve, cognata senili</l>
               <l n="l5">Fortunata utero, quam fecundare beata</l>
               <l n="l6">Prole pium voluit Numen! Tua gaudia praesens</l>
               <l n="l7">Spectatura adsum: obsequiis animosa probari</l>
               <l n="l8">Advenio et sobolis faveo venientis honori.”</l>
            </div>
            <div n="div42" type="poesis-caput">
               <head n="head">42.</head>
               <l n="l1"> His dictis animi plenus, velut auribus hausto</l>
               <l n="l2">Virgineo rumore, puer materna fatigat</l>
               <l n="l3">Viscera et exiliens, soboles semestris, Elisam</l>
               <l n="l4">Erudiit matrem, praesens quod sanctior Arca</l>
               <l n="l5">Adforet, Hebraeus quam Rex olim ipseque Regum</l>
               <l n="l6">Ex pastore Parens, silvestris imagine ligni</l>
               <l n="l7">Expressam venerans saltu, sua sera praeivit</l>
               <l n="l8">Gaudia, quae vivae praesentis Numinis Arcae</l>
               <l n="l9">Exhibet et clauso blanditur saltibus Agno.</l>
            </div>
            <div n="div43" type="poesis-caput">
               <head n="head">43.</head>
               <l n="l1"> Hoc motu attonitam divus subit ardor Elisam</l>
               <l n="l2">Implevitque animum, quo mox agnovit eandem</l>
               <l n="l3">Esse nurum, quam visuram sua tecta minister</l>
               <l n="l4">Numinis asseruit Gabriel. Hinc talibus illa</l>
               <l n="l5">Certa notis sacrique magis secura recenti</l>
               <l n="l6">Flaminis afflatu, promisso hanc Principe plenam</l>
               <l n="l7">Miratur Matrem cognataque viscera purae</l>
               <l n="l8">Optatum domitorem Erebi gestare puellae. </l>
               <l n="l9">Moxque peregrinae caeli sic illa profatur</l>
               <l n="l10">Reginae: “Unde mihi, matrum dignissima Virgo,</l>
               <l n="l11">Accessitque meo talis cui gratia facto,</l>
               <l n="l12">Ut genetrix electa Dei mea limina tangat </l>
               <l n="l13">Atque hera subiectae subeat domicilia servae?</l>
               <l n="l14">Ecce tuus nostras sermo vix attigit aures, </l>
               <l n="l15">Meque salutantem audivi, conclusa senili</l>
               <l n="l16">Cum soboles utero motu se prodere coepit</l>
               <l n="l17">Ad voces animosa tuas plausumque referre.</l>
               <l n="l18">O felix concessa fides! Promissa Tonantis</l>
               <l n="l19">Grandia securo eventu tua ferre meretur</l>
               <l n="l20">Credulitas. Quin certa suae ne vocis haberes</l>
               <l n="l21">Quo titubes, utero pignus caeleste recondis.” </l>
            </div>
            <div n="div44" type="poesis-caput">
               <head n="head">44.</head>
               <l n="l1"> Tunc fecunda Dei Virgo, maiore beati</l>
               <l n="l2">Flaminis afflatu pollens, mirabile spectans</l>
               <l n="l3">Quo caelum superosque alte transcendit honoris</l>
               <l n="l4">Divinae Matris culmen; seque impare nactam</l>
               <l n="l5">Servitio, tanti recolens fastigia ventris,</l>
               <l n="l6">Hoc sublime suo fudit de pectore carmen:</l>
               <l n="l7">“Extollit mens laeta Deum festivaque laxat</l>
               <l n="l8">Viscera et in Dominum fertur servare potentem. </l>
               <l n="l9">Respiciens ancillam humilem dedit ille beatam</l>
               <l n="l10">Dicendam cunctis populis saeclisque puellam.</l>
               <l n="l11">Ille animi largus donorum ingentia fudit</l>
               <l n="l12">Nomina quae potuit rerum suprema potestas.</l>
               <l n="l13">Sitque suum toto sanctum, sit amabile mundo</l>
               <l n="l14">Nomen; ab hoc siquidem populum se mitis in omnem</l>
               <l n="l15">Effundit pietas, legis praecepta timentem. </l>
               <l n="l16">Ostendit quod robur habet sua dextera, postquam</l>
               <l n="l17">Aut affixit humi, tenues vel sparsit in auras</l>
               <l n="l18">Vota superborum. Ruit hoc ultore potestas</l>
               <l n="l19">Grande tumens solioque humiles extollere mentes</l>
               <l n="l20">Certa illi est virtus. Ipso ieiuna repletur</l>
               <l n="l21">Largitore fames vacuoque relinquitur ore</l>
               <l n="l22">Dives opum, caeli cui sunt fastidia nectar.</l>
               <l n="l23">Ille pius vernamque suum servumque recepit</l>
               <l n="l24">Israëla Deus, propriae pietatis omissae</l>
               <l n="l25">Immemor, Abramo velut est patribusque locutus</l>
               <l n="l26">Et sua per seros transmisit verba nepotes.”</l>
               <l n="l27">Dixerat haec animoque humilis versabat inanem</l>
               <l n="l28">Heredem Adami cinerem summumque Tonantis</l>
               <l n="l29">Mirabatur opus, proprio quo pulvere vilem</l>
               <l n="l30">Naturam Verbo, foret ut divina, ligavit. </l>
               <l n="l31">Elisabeth vero defixa in Virgine vultus</l>
               <l n="l32">Et Matre et fetu stupefacta immobilis haesit:</l>
               <l n="l33">Atriaque postesque sacerdotisque penates</l>
               <l n="l34">Praesentem sensere Deum: par omnibus horror, </l>
               <l n="l35">Et pietas tantaeque inerat reverentia matris.</l>
            </div>
            <div n="div45" type="poesis-caput">
               <head n="head">45.</head>
               <l n="l1"> Arbor erat (palmamque illam celsaque vigentem</l>
               <l n="l2">Fronde fuisse ferunt) annoso vivida trunco,</l>
               <l n="l3">Flore tenus, nulli quoniam vicina marito. </l>
               <l n="l4">Esse ferunt vacuas vesco nam germine palmas,</l>
               <l n="l5">Has nisi vicinus palmae quoque nomine stipes</l>
               <l n="l6">Respiciat, faciens diversum a coniuge sexum;</l>
               <l n="l7">Quam fieri blandis fecundam aspectibus aiunt</l>
               <l n="l8">Fetiferumque occulto afflatu ducere semen,</l>
               <l n="l9">Mutua dum pronis mittunt sibi basia ramis. </l>
               <l n="l10">Proxima Zachariae stetit ista penatibus arbor,</l>
               <l n="l11">Sed consorte carens, cuius sublime cacumen</l>
               <l n="l12">Ornabant vacui fructus sine pondere flores. </l>
               <l n="l13">Iste tamen, sed qua nescitur origine natus</l>
               <l n="l14">Indigenas tenuit rumor (nec cassa fefellit</l>
               <l n="l15">Fama fidem) palmam sterilem tunc sera daturam</l>
               <l n="l16">Germina, cum propria peregre tellure profectam,</l>
               <l n="l17">Aethereo gravidam spectabit Numine Matrem.</l>
               <l n="l18">Talis fama fuit, sed nulli credita fama,</l>
               <l n="l19">Immensum quod claudi utero non posse putaret</l>
               <l n="l20">Aeternum patier Matris praecordia Numen,</l>
               <l n="l21">Nec petere humanas fletu lacrymisque papillas.</l>
               <l n="l22">Quamvis parva fides laturae germina plantae,</l>
               <l n="l23">Religio non parva fuit: certare puellis</l>
               <l n="l24">Et pueris par ardor erat, cui pulchrior horto</l>
               <l n="l25">Surgeret aut rosa narcissusve rubensque papaver</l>
               <l n="l26">Aut viola et lectos in sertum cogere flores</l>
               <l n="l27">Et sterili laetum munus suspendere plantae.</l>
               <l n="l28">Mirandum dictu! Portentique ardua, quamvis</l>
               <l n="l29">Non incerta fides: fecunda ubi Numine Virgo</l>
               <l n="l30">Festinans Hebrona subit cognataque visit</l>
               <l n="l31">Atria et umbrantem Levitica limina palmam</l>
               <l n="l32">Praeterit, occulta vi terque quaterque moveri</l>
               <l n="l33">Observasse ferunt et flores mittere, grato</l>
               <l n="l34">Hospita tecta super subiectaque limina nimbo.</l>
               <l n="l35">Insolitùm sparsos flores motumque stupentes</l>
               <l n="l36">Indigenae, erecti vultum, mirantibus altum</l>
               <l n="l37">Palmae apicem sortiti oculis, pro floribus ortos</l>
               <l n="l38">Successisse vident fetus tenerosque per orbem</l>
               <l n="l39">Numquam speratos escam promittere fructus.</l>
               <l n="l40">Cumque Deo plenam studio pandentis Elisae</l>
               <l n="l41">Audissent montana procul venisse puellam, </l>
               <l n="l42">Non fecit matrona fidem, sed publica plantae</l>
               <l n="l43">Vincebat populos fama: infecundaque fructu</l>
               <l n="l44">Facta gravis, puero stabat pro Numine palma. </l>
            </div>
            <div n="div46" type="poesis-caput">
               <head n="head">46.</head>
               <l n="l1"> Vocis inops vero genitor, sua gaudia verbis</l>
               <l n="l2">Fari impos, blando vultu cupiente latentem</l>
               <l n="l3">Laetitiam clarere palam, multiplice matrem</l>
               <l n="l4">Divinam obsequio, famulatu aptisque colebat</l>
               <l n="l5">Muneribus: cui vel flores aestivaque poma,</l>
               <l n="l6">Lecta vel aprico de colle rubentia fraga</l>
               <l n="l7">Mysta senex, lactisve recens de flore colostrum,</l>
               <l n="l8">Butyrum, mellisve favos niveasque columbas,</l>
               <l n="l9">Aut teneros offerre agnos festivus amabat. </l>
               <l n="l10">Quodque magis stupeas, cognatae Virginis ille</l>
               <l n="l11">Visus erat mutâ lambens vestigia lingua. </l>
            </div>
          
        </div>
        <div type="poesis-liber" met="hexameter" n="div8">
            <head n="head">IESSEIDOS LIBER VIII. </head>
            <div n="div1" type="poesis-caput">
               <head n="head">1.</head>
               <l n="l1"> Delia fraterno vultum ter pinxerat auro</l>
               <l n="l2">Terque secuta humilem bis acutae cuspide frontis</l>
               <l n="l3">Argentoque diem, cognatis hospita tectis</l>
               <l n="l4">Laxabat divina moram quo tempore mater. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Frondosi colles, montana cacumina, valles</l>
               <l n="l2">Frugiferae, liquidi fontes, Hebronia Tempe, </l>
               <l n="l3">Dicite, quae toties pedibus dignata beatis</l>
               <l n="l4">Caelestes spirantem auras ac Numinis ignes</l>
               <l n="l5">Spectastis Mariam, visa quis Virgine vester</l>
               <l n="l6">Plausus erat? Numquid laetum resonantibus auris</l>
               <l n="l7">Emissisque piis caeli per inane susurris,</l>
               <l n="l8">Laetitiae pleno vos an Davidica Virgo</l>
               <l n="l9">Exultare choro et saltus glomerare notavit?</l>
               <l n="l10">Parcite, Iudaeae montes, si vestra fuisset</l>
               <l n="l11">Forsitan hic socors pietas, aequantibus haedos</l>
               <l n="l12">Saltibus, aut hilarem si non saliistis in orbem,</l>
               <l n="l13">Atque leves imitari agnos si languida vobis</l>
               <l n="l14">Segnities fuit! Hyrcanis o rupibus Hebron</l>
               <l n="l15">Asperior! Vestra, Armenii glaciale Niphatae</l>
               <l n="l16">Durities superat tergum! Non Caucason ultra</l>
               <l n="l17">Dicam brumali tantum languere veterno,</l>
               <l n="l18">Vos veluti, si non assurrexistis eunti</l>
               <l n="l19">Virgineae matri, Iudaeae gratia, colles.</l>
               <l n="l20">Hunc dare supremae si neglexistis honorem</l>
               <l n="l21">Reginae montes, Hebronia desine tellus</l>
               <l n="l22">Mirari, divum regio, tua tristibus armis</l>
               <l n="l23">Terreat immodicus caedis si culmina miles. </l>
               <l n="l24">Est tua iam tellus si barbara, si crudelis,</l>
               <l n="l25">Caeli ac terrae odium lacerat tua rura tyrannus,</l>
               <l n="l26">Haec tua desidiae culpa est sprevisse Mariam. </l>
               <l n="l27">Si tantam reducem sors esset habere parentem, </l>
               <l n="l28">Per tua festinam gradientem culmina, quantum</l>
               <l n="l29">Gauderes regalis Hebron, clamore repleres</l>
               <l n="l30">Quam laeto deserta tuos, Iudaea, penates?</l>
               <l n="l31">Erroresque tuos propter male cognita caeli</l>
               <l n="l32">Munera, quantumvis sera pietate piares. </l>
               <l n="l33">Ast aeternum exul, numquam statura priori</l>
               <l n="l34">Iudaeae fortuna loco; iam saecula quinque</l>
               <l n="l35">Sed bissena super numerat quod Numinis almam</l>
               <l n="l36">Et Matrem et Prolem tellus infida reliquit.</l>
               <l n="l37">Atque ideo infelix, nisi quod tibi sola supersit</l>
               <l n="l38">Spes fidei extremae, cuius finale serenum, </l>
               <l n="l39">Vespertina velut reliquo lux sole vagantes</l>
               <l n="l40">Erroris nimios ad ovile reducet Apellas. </l>
               <l n="l41">Praeveniant has fata moras! Neque barbarus ultra</l>
               <l n="l42">Divini ad tumuli vigilet sacraria custos!</l>
               <l n="l43">Patria Virgo tibi regio, tuaque hospita palmas</l>
               <l n="l44">Tendit Hebron, praesens succurre, habitura deinceps</l>
               <l n="l45">Maiores ultro, referes ubi Numen amores.</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Iam ter completis variantibus ora Dianis,</l>
               <l n="l2">Tempus erat, aeterna pii post pondera ventris,</l>
               <l n="l3">Laetitiam quando vatum postrema parenti</l>
               <l n="l4">Nata tulit soboles. Lampas cum Carcinon altis</l>
               <l n="l5">Attigerat Phoebea rotis, sublime datura</l>
               <l n="l6">Solstitium, vidit tandem montanus horizon</l>
               <l n="l7">Iudaeae ingentem puerum, mirantibus ortam</l>
               <l n="l8">Indigenis prolem. Quando dixere “Quis iste</l>
               <l n="l9">Tot rerum signis caelum quem praedicat infans?”,</l>
               <l n="l10">Mutus erat genitor, natus patris ora resolvit</l>
               <l n="l11">Ignarus fandi puer et per aperta parentis</l>
               <l n="l12">Ora loquebatur Numen docuitque silentum</l>
               <l n="l13">Labra locuturo fieri iucunda Tonanti.</l>
               <l n="l14">Lingua loquax facunda sui, non gnara silendi,</l>
               <l n="l15">Aetherei fructus vacuo sermone perorat:</l>
               <l n="l16">Quae nisi divinas nescit vox esse diserta</l>
               <l n="l17">Ad laudes, vox ista Dei est, velut ora soluti</l>
               <l n="l18">Ista fuere diu muti praeconia mystae.</l>
               <l n="l19">Huic fidei Nemesis dubiae pro crimine mentis</l>
               <l n="l20">Auditum cum voce rapit: sat congrua culpae</l>
               <l n="l21">Poena, quod aure fides audit panditque loquendo.</l>
               <l n="l22">Utraque erat fidei rea castigata facultas.</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Zacharias vates mutus, sine voce maritus,</l>
               <l n="l2">Vocis Idumaeas late replentis arenas</l>
               <l n="l3">Provectus senio genitor, quod dicere nomen</l>
               <l n="l4">Non valuit sobolis, vocem excipiente tabella</l>
               <l n="l5">Scripsit: “Ioannis proles nata nomen habebit.” </l>
               <l n="l6">Vocis ut impressit nomen, vocem ipse recepit, </l>
               <l n="l7">Tanta vel â scripto manabat gratia nato. </l>
               <l n="l8">Prima illi laudare Deum sermone recepto</l>
               <l n="l9">Cura fuit, cui tale data pro voce reponit</l>
               <l n="l10">Carmen Amyclaeos par fato imitatus olores: </l>
            </div>
            <div n="div5" type="poesis-caput">
               <head n="head">5.</head>
               <l n="l1"> “Te celebrent, te voce sonent, tua nomina puri,</l>
               <l n="l2">O Deus, Isacidae summo tenus aethere tollant,</l>
               <l n="l3">Quod nimium maerentem animis invisere Iudam</l>
               <l n="l4">Captivamque gravi voluisti compede plebem</l>
               <l n="l5">Solvere sperataeque diu caeleste salutis</l>
               <l n="l6">Protuleris robur servi Davidis in aede,</l>
               <l n="l7">Quod Patres cecinere pii, pridemque sepulto</l>
               <l n="l8">Ore prophetarum seri didicere tribules.</l>
               <l n="l9">Hoste triumphato pacem dabit ille, nec ultra</l>
               <l n="l10">Tartareis in nos odiis exercita vincet</l>
               <l n="l11">Saevities maestoque patrum servata profundo</l>
               <l n="l12">Agmina propitia victor pietate reducet.</l>
               <l n="l13">Huic memora aeterni pacti stat firma voluntas,</l>
               <l n="l14">Prout tua Thariadae sancto servoque fideli</l>
               <l n="l15">Promisit iurata fides, factura vetusti</l>
               <l n="l16">Servitii immunes libertatisque receptae</l>
               <l n="l17">Munus in obsequium sanctum castumque timorem</l>
               <l n="l18">Vertet. Inoccidua quem religione colemus, </l>
               <l n="l19">Et sua nullus erit qui nesciat orgia Phoebus. </l>
               <l n="l20">Tu vero puer, optatae cui praescia sortis</l>
               <l n="l21">Mens data, venturi fundes oracula veri</l>
               <l n="l22">Praesagus vates: te praecursore fragosi</l>
               <l n="l23">Subsident montes scabro descendere plano</l>
               <l n="l24">Colle solum durasque dabis mollescere rupes</l>
               <l n="l25">Veracique viam Domino sermone parabis. </l>
               <l n="l26">Ignaros vitae exemplis et moribus asper,</l>
               <l n="l27">Noxia quo redimi possint errata, docebis.</l>
               <l n="l28">O oriens splendor, per eam quae fervet in imis</l>
               <l n="l29">Visceribus pietas, qua nos invisere celso</l>
               <l n="l30">Dignaris solio, densis lugubre sedentes</l>
               <l n="l31">Irradia tenebris, pressis ut funeris imbris</l>
               <l n="l32">Excipiat nostros pacis bona semita gressus!”</l>
               <l n="l33">Talia fatorum praesaga mente sacerdos</l>
               <l n="l34">Dicebat genitor, Maria praesente loquentis</l>
               <l n="l35">Excipiente sonos, nec non meditante daturas</l>
               <l n="l36">Cognatae sobolis, nati praeconia, voces.</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Hactenus optatum quartae nova cornua lunae</l>
               <l n="l2">Virginis urgebat reditum iustasque monebat</l>
               <l n="l3">Tempus abisse moras, cognata puerpera postquam</l>
               <l n="l4">Divinam sobolem missum praecurrere vatem</l>
               <l n="l5">Enixa, implesset nati rumore puelli</l>
               <l n="l6">Ardua Iudaeae et valles. Accedit Elisam</l>
               <l n="l7">Feta Deo Virgo docuitque trimestre moranti</l>
               <l n="l8">Accessisse datam redeundi ad propria legem. </l>
               <l n="l9">Illa ut erat fusis lecto infantaria membris, </l>
               <l n="l10">Se cubito tenus erexit lacrymisque modesta</l>
               <l n="l11">Ora rigavit anus discessuramque parentem</l>
               <l n="l12">Numinis affata est matrum sibi more novarum</l>
               <l n="l13">Lumen adhuc duplicis iussam vitare diei </l>
               <l n="l14">Lege dati partus. Quare sibi muneris instar</l>
               <l n="l15">Venturum orabat, cognatis cedere tectis</l>
               <l n="l16">Parceret atque duos praesens daret hospita soles.</l>
               <l n="l17">Accessit votis Virgo donatque petitam</l>
               <l n="l18">Cognatae prolique moram, nato utile vati</l>
               <l n="l19">Momentum, uberius sacros hauriret ut ignes</l>
               <l n="l20">Virgineo ventri facientis pondus amici. </l>
            </div>
            <div n="div7" type="poesis-caput">
               <head n="head">7.</head>
               <l n="l1"> Interea monito Elisabeth dat verba marito,</l>
               <l n="l2">Apta viae quae dona forent escasque parantis</l>
               <l n="l3">Officium non lentus agat provisor: iturae</l>
               <l n="l4">In propria excelsae cessura cibaria matri</l>
               <l n="l5">Sedulus adferri iubeat flammisque probari.</l>
               <l n="l6">Zacharius monitus properat gravidaeque paterna</l>
               <l n="l7">Tecta petiturae Nymphae mandavit edulem</l>
               <l n="l8">Opportuna viae replere ad prandia peram. </l>
               <l n="l9">Multa senex famulaeque dabant et plura dedissent.</l>
               <l n="l10">Parca cibi sed Virgo levi non munere spreto</l>
               <l n="l11">Corporis exhaustas consueta resumere vires</l>
               <l n="l12">Exigua dape, suaderi non pauca tenere</l>
               <l n="l13">Difficilis, multum quod erat grato ore relinquit.</l>
               <l n="l14">Huic facilis Ceres et decerptus ab arbore fructus</l>
               <l n="l15">Sufficiens annona fuit; Bacchoque relicto</l>
               <l n="l16">“Aestivae,” dixit, “poterit sine pondere dulcis,</l>
               <l n="l17">Sive patens rivus, sive obvius esse siti fons.” </l>
            </div>
            <div n="div8" type="poesis-caput">
               <head n="head">8.</head>
               <l n="l1"> Ut satis ingrato partus fastidia lecto</l>
               <l n="l2">Elisabeth umbras thalami perpessa levasset, </l>
               <l n="l3">Prodiit in lucem longaeva puerpera, quando</l>
               <l n="l4">Virgineum solventis iter lux prima diei</l>
               <l n="l5">Affulsit. Virgo verborum comibus usa</l>
               <l n="l6">Officiis, oris prudens animique puella, </l>
               <l n="l7">Fert grates donorum ergo acceptique trimestris</l>
               <l n="l8">Hospitii sobolique novae caeleste precata</l>
               <l n="l9">Pectus et augmentum Charitum geminoque parenti</l>
               <l n="l10">Munus idem sublime rogans, ad limina tendit.</l>
               <l n="l11">Elisabeth vero famula demissior omni</l>
               <l n="l12">Cognatam venerata nurum Dominamque suique</l>
               <l n="l13">Hanc apicem sexus, florem gemmamque vocabat. </l>
               <l n="l14">Cognatique laris dignatae limine summas</l>
               <l n="l15">Quo caeli convexit opes et munera, grates</l>
               <l n="l16">Verbi humilis depromit anus staturaque tanti</l>
               <l n="l17">Seque suosque penes vivet quod gratia facti. </l>
               <l n="l18">Dixit idem genitor. Fortassis plura tulisset</l>
               <l n="l19">Natus Ioannes, vocis nisi lingua negasset </l>
               <l n="l20">Officium. Quod voce tamen linguaque nequivit, </l>
               <l n="l21">Ostendit signis: Mariae dum basia danti</l>
               <l n="l22">Ultima plusquam infans arrisit et impote lingua</l>
               <l n="l23">Labra movet tacitus, veluti quas nescio voces</l>
               <l n="l24">Formaret, facunda quibus si vis foret, Agnum</l>
               <l n="l25">Forte sonaturas mundi peccata levantem. </l>
            </div>
            <div n="div9" type="poesis-caput">
               <head n="head">9.</head>
               <l n="l1"> Ultima cognati iam presserat ostia Virgo</l>
               <l n="l2">Hospitii, cum tota domus multaeque propinquis</l>
               <l n="l3">E tectis venere nurus, quibus omnibus una</l>
               <l n="l4">Virgineo mens ore frui, vel tangere dextram</l>
               <l n="l5">Postremumque vale divinae dicere matri.</l>
               <l n="l6">Illa fovendo omnes vultu verbisque benigna </l>
               <l n="l7">Tecto discedit, discedentemque videre</l>
               <l n="l8">Dum poterant, oculis, lacrymis votisque sequuntur. </l>
               <l n="l9">Haec primis Phoebi radiis Hebrone recedens, </l>
               <l n="l10">Postremis Solymam aspexit sacrosque penates</l>
               <l n="l11">Sole recens orto, subiitque calentia flammis</l>
               <l n="l12">Templa suis; niveoque tulit quod ventre, caducas</l>
               <l n="l13">Obtulit aeternum patri libamen ad aras. </l>
            </div>
            <div n="div10" type="poesis-caput">
               <head n="head">10.</head>
               <l n="l1"> Intranti templum, summis penetralibus Arca</l>
               <l n="l2">Custodesque Arcae gemini plausere Cherubi;</l>
               <l n="l3">Commotisque alis auditi insueta referre</l>
               <l n="l4">Gaudia et adverso se respicientia vultu</l>
               <l n="l5">Flamina, ter sanctum Sabaoth clamore vocabant. </l>
               <l n="l6">Cognovit peregrina parens notasque sub alto</l>
               <l n="l7">Pectore celabat causas, non inscia fetu</l>
               <l n="l8">Exultare suo, fano interiore reposta</l>
               <l n="l9">Symbola praesentis veri. Sed gaudia summi</l>
               <l n="l10">Attonitos adyti sine more audita litantes</l>
               <l n="l11">Reddebat mystas, post quae vox ista secuta est:</l>
               <l n="l12">“Ecce venit saliens altis in montibus iste</l>
               <l n="l13">Frugiferos cursu velox transcendere colles,</l>
               <l n="l14">Par capreis, levibusque sequentibus ubera cervis:</l>
               <l n="l15">Haec proles dilecta mihi est.” Ea fluxit ab imo</l>
               <l n="l16">Vox adyto: hanc stantes vicina per atria mystae</l>
               <l n="l17">Vestibuloque omni procul audivere stupentes</l>
               <l n="l18">Fatorumque rudes populi spectantque vel ipsos</l>
               <l n="l19">Responsi dubios templi pendere ministros. </l>
               <l n="l20">Ancipites tandem tenuit sententia mystas</l>
               <l n="l21">Iam prope promissum terris hac voce referri</l>
               <l n="l22">Adventare Ducem, qui necdum notus in altis</l>
               <l n="l23">Montibus exercet stabili vestigia gressu,</l>
               <l n="l24">Nec capreis forsan cervisque fugacibus impar</l>
               <l n="l25">Currere, vel celeres post terga relinquere dammas<note place="foot" n="note">217 dammas : daunas</note>. </l>
               <l n="l26">Talis erat Graium cytharis cantatus Achilles,</l>
               <l n="l27">Quem divina Thetis posito custode bimembri</l>
               <l n="l28">Ire per umbrosos iussit, iuga Thessala, montes, </l>
               <l n="l29">Pelion et nemorosum Othryn, quo coepta laborum</l>
               <l n="l30">Dura rudimenta, occisis famosa leaenis,</l>
               <l n="l31">Centaurisque domo, fluviis campoque fugatis.</l>
               <l n="l32">Montibus occultas in castra patentia tandem</l>
               <l n="l33">Protulit heroas, caderent queis Pergama, vires.</l>
               <l n="l34">“Talis erit Princeps quem suspiramus et istud</l>
               <l n="l35">Annuit ex imae prodire penatibus aulae</l>
               <l n="l36">Credita vox, quando salientem in montibus altis</l>
               <l n="l37">Et capreis cursu et cervis certare ferebat</l>
               <l n="l38">Montanisque iugis duratum in proelia robur</l>
               <l n="l39">Adferet et bello victos sevire Tyrannos</l>
               <l n="l40">Coget et oppressae solium exaltabit Idumae. </l>
               <l n="l41">Talis erit, talis veniet; sed quando, vel unde,</l>
               <l n="l42">Ignaros nos fata volunt: qui cursibus aequat</l>
               <l n="l43">Alipedes, vel spe propior iam creditur heros.” </l>
               <l n="l44">Haec ita iactabant mystae Solymaeaque Pallas</l>
               <l n="l45">Ad sua fallaces traxit commenta Pelasgos. </l>
               <l n="l46">Virgineis vero prolatae oracula vocis</l>
               <l n="l47">Certius innotuere animis, quae gnara quis ille</l>
               <l n="l48">Se portante redux saliens in motibus ibat, </l>
               <l n="l49">Vera Dei soboles: sed nil effata, relicto</l>
               <l n="l50">Ad sua festinans remeat domicilia templo. </l>
            </div>
            <div n="div11" type="poesis-caput">
               <head n="head">11.</head>
               <l n="l1"> Cedenti Solymis Mariae iam tertia fulsit, </l>
               <l n="l2">Atque viae postrema dies, cum saucia curis</l>
               <l n="l3">Virgo animi purum validis turbare serenum</l>
               <l n="l4">Triste legebat iter, tacito dum pectore versat:</l>
               <l n="l5">“Iosippo quid mentis erit, tribus hospita lunis</l>
               <l n="l6">Tecta ubi trivisse expendet fetuque trimestri</l>
               <l n="l7">Agnosci facilem, tumidum sine coniuge ventrem</l>
               <l n="l8">Aspiciet? Quantus mentem huic prosternet amaror?</l>
               <l n="l9">Omnipotens caeli genitor! Me forte putabit</l>
               <l n="l10">Coniugii laesisse fidem spretoque profectam</l>
               <l n="l11">In montana viro votoque pudore tegentem</l>
               <l n="l12">Foedam animi labem, tantum voluisse marito</l>
               <l n="l13">Impavido patrare nefas? Et forsitan eidem</l>
               <l n="l14">Dicar moecha uxor, legale tonantia saxa</l>
               <l n="l15">Digna pati. Signo quo monstratura Tonantis</l>
               <l n="l16">Progeniem celare utero sexusque virilis</l>
               <l n="l17">Ignarae aeterno susceptum Flamine Verbum?</l>
               <l n="l18">His ego si tumidum vellem defendere ventrem,</l>
               <l n="l19">Censerer delira nurus. Sunt callida, dicent,</l>
               <l n="l20">Quae faciunt magis esse ream commenta; supremus</l>
               <l n="l21">Scilicet hanc inopem, obicerent, fabrique iugalem</l>
               <l n="l22">Legisset matrem Omnipotens, cui principis aulae</l>
               <l n="l23">Regia debetur genetrix regnique potestas.</l>
               <l n="l24">Quid faciam? Sed me pavidam quae somnia terrent?”</l>
               <l n="l25">Inquit, “An ignoras utero caeleste teneri</l>
               <l n="l26">Pignus et aetheream sobolem? Qui fecit onustam</l>
               <l n="l27">Germine divino, laesae sine crimine famae</l>
               <l n="l28">Et probri vacuam potis est servare parentem.</l>
               <l n="l29">Ille modum, famae tantos componere fluctus</l>
               <l n="l30">Inveniet, nostri custos et testis honoris. </l>
               <l n="l31">Huic ego me fidei nimium secura reservo.”</l>
               <l n="l32">His animosa viae reliquum iucunda peregit.</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Attigerat casto tandem servata marito</l>
               <l n="l2">Tecta. Lares patrios Iosippum ingressa salutat;</l>
               <l n="l3">Temporis et veniam reditumque morata precatur:</l>
               <l n="l4">Atque iterum parere avidam dominique virique</l>
               <l n="l5">Obsequio sisti promptamque reponere cassos</l>
               <l n="l6">Servitii, cui longa data absentia, menses. </l>
               <l n="l7">Iosippus reducem gratus non impare sponsam</l>
               <l n="l8">Excipit affatu seque ad sua tecta reversam</l>
               <l n="l9">Ut dominam, non ancillam, cui tempore lapso</l>
               <l n="l10">Absenti nequiisse suo prodesse labore, </l>
               <l n="l11">Se maerere inquit; tempus optare, priores</l>
               <l n="l12">Quo redimat vacuas studiis servilibus horas.</l>
               <l n="l13">Hoc erat initium reditus, cui deinde pudoris</l>
               <l n="l14">Successit dubii maeror tristemque mariti</l>
               <l n="l15">Concussit praegnans animum sine coniuge nupta. </l>
            </div>
            <div n="div13" type="poesis-caput">
               <head n="head">13.</head>
               <l n="l1"> Iosippus reducem ut vidit, se cernere quamvis</l>
               <l n="l2">Virgineo maiorem uterum pectusque putasset.</l>
               <l n="l3">Ille utroque tamen potius se lumine falli</l>
               <l n="l4">Credidit, illaeso quam non conforme pudori</l>
               <l n="l5">Flagitium vel mente insons admitteret uxor. </l>
               <l n="l6">Saepius advertit gravidam, sua lumina constans</l>
               <l n="l7">Accusare prius, mores quam carpere sponsae</l>
               <l n="l8">Virgineos: Mariae pravos ne crederet ignes,</l>
               <l n="l9">Est oculis ablata fides sensusque facultas. </l>
               <l n="l10">Cumque gravem sponsam suscepta prole loquuntur</l>
               <l n="l11">Deque secuturo partu gratantur amici,</l>
               <l n="l12">Obstupuit maestus nimiusque trementia maeror</l>
               <l n="l13">Pectora pervasit, tacitusque haec corde volutat:</l>
               <l n="l14">“Anne etiam, mihi quod misero evenisse putabam, </l>
               <l n="l15">Luminibus totus cernit fallacibus orbis?</l>
               <l n="l16">En utero grandi passim iam dicitur uxor, </l>
               <l n="l17">Qualem ipse aspicio! Proprii tibi luminis anceps</l>
               <l n="l18">Sit, Iosippe, fides; alienae lucis inepte</l>
               <l n="l19">Fingis idem vitium. Si credis, adultera sponsa est.</l>
               <l n="l20">Non credes populo? Mariae sed moribus aequa</l>
               <l n="l21">Et maior praebenda fides. Erroris abunde</l>
               <l n="l22">Esse solet populo, Maria est erroribus impar.</l>
               <l n="l23">At Iosippe vide, quod tunc erroris abunde</l>
               <l n="l24">Esse solet populo, variis dum affectibus errat:</l>
               <l n="l25">Privatos deme affectus, quorum inscia nuptae</l>
               <l n="l26">Est soboles manifesta tuae. Vox publica certa est,</l>
               <l n="l27">Certior est Mariae candor. Sed ventris apertus</l>
               <l n="l28">Est tumor! Exurgat venter, sed adultera non est!</l>
               <l n="l29">Qua ratione gravis fieret, nisi moecha fuisset?</l>
               <l n="l30">Nescio, moecha tamen non est. Si pondere venter</l>
               <l n="l31">Materno premitur, dicam sine semine prolem</l>
               <l n="l32">Humano gestare suam. Si posse negaris<note place="foot" n="note">321
                negaris : negalis</note>
               </l>
               <l n="l33">Id fieri, par infitior pecasse Mariam!”</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Taliter adversis labefactus pectora telis</l>
               <l n="l2">Certabat reducis pro virginitate maritae</l>
               <l n="l3">Iosippus nullaque subactus harundine, certam</l>
               <l n="l4">Virgineae fidei nequiit deponere mentem.</l>
               <l n="l5">Qualis in Ionio Malee scopulosa profundo</l>
               <l n="l6">Tot spumas obnixa caput decimasque procellas</l>
               <l n="l7">Reicit, unde suam ascensu dimensa ruinam</l>
               <l n="l8">Aequora victa cadunt et quos misere, resorbent</l>
               <l n="l9">Ad casum elatos spumoso gurgite fluctus.</l>
               <l n="l10">Et licet opposito veluti mota impete puppis,</l>
               <l n="l11">Quam venti ventisque caput contrarius aestus,</l>
               <l n="l12">Vim geminam sensit, paretque incerta duobus, </l>
               <l n="l13">Hoc animi motu poteras, Iosippe, videri.</l>
               <l n="l14">Sed non talis eras, semper conversus ad unam, </l>
               <l n="l15">Criminis ignara certans pro Virgine partem. </l>
               <l n="l16">Et prosterni<note place="foot" n="note">338 prosterni :
              posterni</note> impar, socii laus fixa pudoris</l>
               <l n="l17">Immotam statuit Iosippi in pectore sedem.</l>
               <l n="l18">Ille nec audaci dubii turbata recursu</l>
               <l n="l19">Corda labare sinit fortisque insultibus arcem</l>
               <l n="l20">Pectoris invictam servat validusque tuetur,</l>
               <l n="l21">Ne quid Virgineae subeat mentemque triumphet</l>
               <l n="l22">Iudicium culpae, divinae infamia matris. </l>
               <l n="l23">Hanc etiam ut fetu plenam gravidamque fatente</l>
               <l n="l24">Dum nequiit non scire utero, maioribus umbris</l>
               <l n="l25">Perfusum tali pectus sermone serenat:</l>
               <l n="l26">“Quod rea connubii non sit, quam ventre tumentem</l>
               <l n="l27">Cerno nurum, certum statuo; tamen ista puellae</l>
               <l n="l28">Unde gravi soboles, pacto non assequor ullo. </l>
               <l n="l29">Sed pariter certo nostri, nisi somnio, fetum</l>
               <l n="l30">Connubii non esse sciens, prolemne iugalis</l>
               <l n="l31">Ignorans thalami, genitor mea viscera dicam?</l>
               <l n="l32">Ludere sed verum nequeo: tamen esse fatetur</l>
               <l n="l33">Se patrem, propriae fetum si coniugis, uno</l>
               <l n="l34">Nutriat effusum tecto. Commune maritis</l>
               <l n="l35">Nec vetitum legale sinit convivere, postquam</l>
               <l n="l36">Quae peperit, puro patuit peperisse marito. </l>
               <l n="l37">Quid faciam? Tectis abigam infamesque puellae</l>
               <l n="l38">Reiectae tabulas et acerba repudia scribam?</l>
               <l n="l39">Sed procul hoc: potius nostris illaesa nitescat</l>
               <l n="l40">Efficiam sua fama malis: peregrinus abibo.</l>
               <l n="l41">Nec deerit, quae iusta meae fortasse probetur</l>
               <l n="l42">Causa fugae; nec lege vetor, qui legibus una</l>
               <l n="l43">Esse vetor: famae hanc teneat, me legis honestas.”</l>
               <l n="l44">Tum subdit: “Quid ais, Iosippe? Vagusne relinques</l>
               <l n="l45">Hoc caeli terraeque decus Charitumque profundum</l>
               <l n="l46">Divinarum aequor superaeque immobile pectus</l>
               <l n="l47">Virtutis, certus fidei certusque pudoris,</l>
               <l n="l48">Incertusque uteri? Lentus perpende quid isthic</l>
               <l n="l49">Tutus agas. Quaecumque sit haec, sine Numine non est</l>
               <l n="l50">Haec soboles, nec te legis damnabit omissae</l>
               <l n="l51">Religio, si non timeas dimittere nuptam,</l>
               <l n="l52">Quam constat non esse ream. Committe Tonanti </l>
               <l n="l53">Quidquid id est certusque puta, vis illius ista est.</l>
               <l n="l54">Et memini (nec adhuc illum revolutus ad axem,</l>
               <l n="l55">Vel semel est Phaëton) post connubiale reversus</l>
               <l n="l56">Auspicium, cum tecta patris suaque ora subivi, </l>
               <l n="l57">Talibus extrema monitum se noctis in umbra</l>
               <l n="l58">Asseruit (sive illa forent insomnia, sive</l>
               <l n="l59">Caeli aliquod flamen) nato quae contigit uxor,</l>
               <l n="l60">Prolis erit sine patre parens: nil dixerat ultra.</l>
               <l n="l61">Saepe patrum veris ludunt insomnia formis.</l>
               <l n="l62">Si nacta est sine patre uterum, quid labis in illa est,</l>
               <l n="l63">Qua thalami iusto poterat sine foedere solus</l>
               <l n="l64">Lascivire pater? Nulla est iniuria lecti,</l>
               <l n="l65">Si nemo est vetiti damnet quem flamma cubilis.</l>
               <l n="l66">Credere nec fas est quemquam, vel barbara qualem</l>
               <l n="l67">Fudisset genetrix, voti licet improbus esset, </l>
               <l n="l68">Virgineae caperet quem non reverentia frontis, </l>
               <l n="l69">Atque pavor tentare nefas: ea fulget honoris</l>
               <l n="l70">Integritas talisque sui pudor eminet oris,</l>
               <l n="l71">Ut nisi caelestes animi non spiret amores. </l>
               <l n="l72">Solus ego, cui nota meae mage gratia nuptae,</l>
               <l n="l73">Credere flagitium, iudex temerarius, ausim?</l>
               <l n="l74">Anne vides quamvis ferme spectatur adulto</l>
               <l n="l75">Non ignara utero, meque ad sua pondera pressis</l>
               <l n="l76">Interdum pendere labris maestumque tuentem</l>
               <l n="l77">Advertat prudens animi. Tamen illa serenum</l>
               <l n="l78">Oris habet sine nube decus: tranquilla, pavoris</l>
               <l n="l79">Inscia maiestas cordis, micat area frontis</l>
               <l n="l80">Laeta, hilares oculi, quae nescio gaudia vultus</l>
               <l n="l81">Non silet et verno similis florescit aprico.</l>
               <l n="l82">Denique par semper virtus: cui crimen inesset</l>
               <l n="l83">Tantane lascivo staret fiducia ventri?”</l>
               <l n="l84">Libranti haec oculis solito se tempore somnus</l>
               <l n="l85">Immittit curisque suis indormit Ioseph.</l>
            </div>
            <div n="div15" type="poesis-caput">
               <head n="head">15.</head>
               <l n="l1"> Postquam non molli patuissent clausa sopori</l>
               <l n="l2">Lumina, sidereae mentem irradiare cubantis</l>
               <l n="l3">Accessere faces, superum<note place="foot" n="note">410 superum :
                superumque</note> praeambula pectus</l>
               <l n="l4">Flamma subit multoque videt se lumine cingi.</l>
               <l n="l5">Hic stetit intra animum splendor somnoque sepultum</l>
               <l n="l6">Passus Iosephum. Volucrem post praevia noctis</l>
               <l n="l7">Lumina mox genium spectat, consurgit ab Indo</l>
               <l n="l8">Aequore quam Phaëton igni maiore micantem</l>
               <l n="l9">Dicentemque sibi: “Proles Davidica, Ioseph,</l>
               <l n="l10">Ne metuas Mariam pacti servare iugalem:</l>
               <l n="l11">Pondus enim, quod ventre gerit, non moecha recepit,</l>
               <l n="l12">Sed Virgo aeterno flatu fecunda, beatum</l>
               <l n="l13">Complexa intumuit germen, paritura potentem</l>
               <l n="l14">Felicis vitae authorem, patremque salutis.</l>
               <l n="l15">Ille, quibus dura ceu compede victus anhelat</l>
               <l n="l16">Exolvi populus, noxas et crimina tollet,</l>
               <l n="l17">Atque ideo natus puer hic dicetur IEsus.”</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Iosippus somnum ut pressit pectusque priori</l>
               <l n="l2">Deiectum languore levat libratque quid ille</l>
               <l n="l3">Aethereo e coetu veniens patefecerat Ales:</l>
               <l n="l4">An fuerit Morpheus, vel vera loquentis imago</l>
               <l n="l5">Aligeri tacitus dubio sub corde volutat.</l>
               <l n="l6">Is demum monitorem alto de vertice caeli</l>
               <l n="l7">Demissum agnoscit: neque enim Stygis ulla potestas</l>
               <l n="l8">Utile fert pacis monitum lumenque, quod ultra</l>
               <l n="l9">Phoebeum aspexit, nequiit depingere mimus</l>
               <l n="l10">Naturae somnus<note place="foot" n="note">434 somnus : somnos</note>:
            restat divinitus ista</l>
               <l n="l11">Sortitum simulacra, quibus se prona voluntas</l>
               <l n="l12">Subicit et pressis sequitur data nuntia curis. </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Nox erat et necdum furvam spoliaverat aethram </l>
               <l n="l2">Sideribus pictâ coniux Tithonia pallâ,</l>
               <l n="l3">Cum monitum caeleste viro testesque pudoris</l>
               <l n="l4">Sopito auditae voces. Huic sole propinquo</l>
               <l n="l5">Ardebat gravidae mens visa retexere nuptae </l>
               <l n="l6">Eiusdemque uteri se credulitate labantem</l>
               <l n="l7">Arguere et fidum comitem maiore deinceps</l>
               <l n="l8">Sollertem obsequio et quocumque labore futurum</l>
               <l n="l9">Spondere et docilem quavis pro sorte ministrum. </l>
               <l n="l10">Phoebus ubi prima cunctas face presserat umbras, </l>
               <l n="l11">Accedens pacti sociam frontemque serenus,</l>
               <l n="l12">Os oculosque viro demissior, aequa profari</l>
               <l n="l13">Candidus attentae dictis premit ora maritae: </l>
               <l n="l14">“Quod mihi te, Virgo, sociali foedere iunctam</l>
               <l n="l15">Sors potuit prius aequa pati, mirabar abundé, </l>
               <l n="l16">Tanta quod absimili nupta est concessa iugali.</l>
               <l n="l17">Nunc autem quid agam, vel quid loquar? Immortalem</l>
               <l n="l18">Ventre geris paritura Deum promissaque maesto</l>
               <l n="l19">Visceribus claudis, pietatis viscera Iudae.</l>
               <l n="l20">Teque tacente sacer docuit me Numinis Ales</l>
               <l n="l21">Ambiguum, pavidum, tuus et quo germine crescens</l>
               <l n="l22">Grandescat venter. (Taceo, neque enim ulla pudoris</l>
               <l n="l23">Me flexit non recta fides). Te coniuge felix</l>
               <l n="l24">Dicebar, cum te Dominam sponsamque recepi, </l>
               <l n="l25">Invenisse ratus superantem sidera gemmam:</l>
               <l n="l26">Tanta fuit, quocumque prior tua gratia censu. </l>
               <l n="l27">Hactenus ut propriae servire ad commoda nuptae</l>
               <l n="l28">Concessum, te nunc mundi totius amorem, </l>
               <l n="l29">Prodigium lucemque sequar, dominamque meique</l>
               <l n="l30">Te Domini matrem, custos sincerus habebo.</l>
               <l n="l31">Iamque tui pondus ventris demissus adoro.”</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Haec postquam Iosippus, ait mox talia Virgo:</l>
               <l n="l2">“Quod tibi commissam voluit, dominoque viroque</l>
               <l n="l3">Custodique Deus quantis, Iosippe, benignum</l>
               <l n="l4">Laudibus extollo Numen! Talemque favoris</l>
               <l n="l5">Non potui meruisse gradum, pietate quod ista, </l>
               <l n="l6">Qua praestas, nuptam foveas praesisque pudoris</l>
               <l n="l7">Tutelâ patrisque fide: minus aequa putarem</l>
               <l n="l8">Obsequiis me posse tuos pensare labores. </l>
               <l n="l9">Hoc promitto, gravi ne sim tibi foedere nupta, </l>
               <l n="l10">Ancillae faciet iussis parere voluntas. </l>
               <l n="l11">Quod vero, Iosippe, inopi thalamique virilis</l>
               <l n="l12">Indocili, sumptis utero – mirabile! – membris,</l>
               <l n="l13">Flaminis aeterni afflatu praecordia complet</l>
               <l n="l14">Progenies aequaeva Dei. Sine corporis ullo</l>
               <l n="l15">Dum sensu postquam modicos aptatus in artus, </l>
               <l n="l16">Qualiter ignoro, sanguis meus. Ille paternae</l>
               <l n="l17">Naturae par splendor, homo, mea viscera, factus</l>
               <l n="l18">Implevit. Stupeo nimium, Iosippe, pusillam, </l>
               <l n="l19">Exiguam meriti donatam hoc munere nuptam!</l>
               <l n="l20">Nec te suscepti celassem arcana Tonantis,</l>
               <l n="l21">Sed nequii tantam (quis enim mea dicta probasset</l>
               <l n="l22">Vera satis?) sperare fidem. Me vana profari</l>
               <l n="l23">Somnia dixisses: silui, secura quod ipse</l>
               <l n="l24">Omnipotens operi proprio non deforet author.</l>
               <l n="l25">Teque ideo, sapiens gaudet prout illa voluntas</l>
               <l n="l26">Ordine quaeque suo contexere, nocte silenti</l>
               <l n="l27">Erudiit factoque fidem cui mente dedisti</l>
               <l n="l28">Sopitus, nemo vigilans me teste dedisset.”</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Haec et plura suae dixit referentia prolis</l>
               <l n="l2">Susceptae seriem: media quod noctis opacae</l>
               <l n="l3">Distaret cum parte dies, caeleste tulisset</l>
               <l n="l4">Alatus legatus ‘Ave’, sociale volantum</l>
               <l n="l5">Aligerûm saeptus turmis flammisque vibratae</l>
               <l n="l6">Circumquaque velut lucis turbata fuisset. </l>
               <l n="l7">Utque metum crescentem animi, mentisque pavorem</l>
               <l n="l8">Ponere iussisset Gabriel sobolemque Tonantis</l>
               <l n="l9">Aeternam, membrorum avidam compage teneri</l>
               <l n="l10">Rettulit atque sui thalamum deposcere ventris,</l>
               <l n="l11">Seque viri ignaram cum fando reponeret, Ales</l>
               <l n="l12">Numinis, ignaramque viri “Divina parentem</l>
               <l n="l13">Progenies habitura tuos desiderat,” inquit,</l>
               <l n="l14">“Virgo, sinus!” Seque imperiis servire Tonantis</l>
               <l n="l15">Dixit ut ancillam; subito sua viscera proles</l>
               <l n="l16">Implevit divina, artus fabricante beato</l>
               <l n="l17">Flamine, censo animi, nequiit quem dicere, raptu. </l>
               <l n="l18">Hic defixit humi vultus et lumina Virgo</l>
               <l n="l19">Et siluit rubefacta genas colloque caducam</l>
               <l n="l20">Ut rosa sub lucem, caput inclinata pependit.</l>
            </div>
            <div n="div20" type="poesis-caput">
               <head n="head">20.</head>
               <l n="l1"> At pius attonitus sponsae sermone maritus</l>
               <l n="l2">Versat opes animo ingentes, quae coniugis alvum</l>
               <l n="l3">Condecorant et quae semper felicibus illam</l>
               <l n="l4">Maiorem reddunt geniis: tamen hisce silentem,</l>
               <l n="l5">Ulterius Mariam Iosippus vocibus orat:</l>
               <l n="l6">“Quis tibi sensus erat, Virgo, dum Numinis alma</l>
               <l n="l7">Progenies uterum membris induta replevit?”</l>
               <l n="l8">Hac illum Virgo suspirans voce secuta est:</l>
               <l n="l9">“Ardua res dictu est, qualem, Iosippe, requiris:</l>
               <l n="l10">Mersa Deo, procul a sensu, procul omnibus orbis</l>
               <l n="l11">Quisquiliis exempta fui vidique sereno</l>
               <l n="l12">Intuitu, qua quisque potest visâ esse beatus, </l>
               <l n="l13">Et felix, mentem aeternam, sine corpore Numen</l>
               <l n="l14">Immensi splendoris opes et hypostasin illam,</l>
               <l n="l15">Cui mea coniuncta est uteri caro. Dicere possum</l>
               <l n="l16">Haec rapto spectasse animo, sed dicere lumen</l>
               <l n="l17">Quod vidi, nequeo: nostrae sublime diei</l>
               <l n="l18">Lumen, erunt tenebrae, visae si confero luci.</l>
               <l n="l19">Ut mihi sublatum hoc lumen, mihi cumque fuissem</l>
               <l n="l20">Reddita, quod video brutis commune serenum</l>
               <l n="l21">Caligo visa est et noctis densior umbra.”</l>
               <l n="l22">Cui iterum sponsus: “Viso quot Numine vultus</l>
               <l n="l23">Spectasti?” Cui illa: “Latent me cuncta, nec ulla</l>
               <l n="l24">Id mens aut ratio servat, cui lumen ademptum est.</l>
               <l n="l25">Hoc scio, quod summus dulci complexus amore</l>
               <l n="l26">Me Pater est, cuius sobolem, sed origine sola </l>
               <l n="l27">Diversam, pusilla gero; Flamenque beatum</l>
               <l n="l28">(Numen idem cum patre, eadem cum prole potestas,</l>
               <l n="l29">Vis utrique eadem, sed fluxus originis impar;</l>
               <l n="l30">Quod varium mens prima petit) me nomine sponsae</l>
               <l n="l31">Dignatum, cuius puro molimine castus</l>
               <l n="l32">Intumuit venter, modicos digestus in artus</l>
               <l n="l33">Suscipiens animam sanguis, vis illius una est.</l>
               <l n="l34">Officium sponsi sponsus – mirabile dictu! –</l>
               <l n="l35">Non pater implevit, divini flatus amoris.</l>
               <l n="l36">Haec Iosippe tibi, quo non mortalis honore</l>
               <l n="l37">Me cumulavit Hymen, sponsusque, ut dicere scivi</l>
               <l n="l38">Mortali sponso cordis soli abdita dixi.”</l>
               <l n="l39">Hic tacuit flexaque solum cervice legebat,</l>
               <l n="l40">Stant veluti curvo matura papavera collo. </l>
               <l n="l41">Pergit Iosephus: “Gemma ô pretiosior omni</l>
               <l n="l42">Virgo, tibi quid gratus agam, quae culmine dicam</l>
               <l n="l43">Digna tuo? Felix socia te Virgine vivam</l>
               <l n="l44">Et moriar coniux. O felicissima matrum,</l>
               <l n="l45">Nacta immortalem fecundantem intima sponsum</l>
               <l n="l46">Viscera, mortali fetus experte marito. </l>
               <l n="l47">O divinarum Charitum plenissima mater!</l>
               <l n="l48">O flumen, cui ipsa Dei vitalis abyssus</l>
               <l n="l49">Irriguum sine more fluit reducesque ministrat</l>
               <l n="l50">In caelum lymphas; unde et sistentia Iudae</l>
               <l n="l51">Labra tuos bibitura, parens excelsa, liquores, </l>
               <l n="l52">Lucis inexhaustum per te contingere fontem</l>
               <l n="l53">Vitalique vado mergi feliciter optant. </l>
               <l n="l54">Me quoque, Virgo, tuis Charitum sociale fluentis</l>
               <l n="l55">Connubii cum taeda ligat, sine, deprecor,aegras</l>
               <l n="l56">Nectaris aetherei repleam dulcedine fauces.</l>
               <l n="l57">Affligunt me vota tuum spectare peractis</l>
               <l n="l58">Mensibus infantem parvoque in corpore summum</l>
               <l n="l59">Numen adorare! O felix si iungere labris</l>
               <l n="l60">Labra queam, cordis divini hausturus amores. </l>
               <l n="l61">Obsequiis autem summis cumulabere posthac</l>
               <l n="l62">Tuque puerque tuus: tantae quodcumque parentis</l>
               <l n="l63">Imperium numquam residem fecisse videbit!”</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Laeta viri divina parens pietate fideque</l>
               <l n="l2">Optabat reliquos uteri decurrere menses,</l>
               <l n="l3">Se genetrice novo tandem ut festinus in ortu</l>
               <l n="l4">Respiciat sua clamantes exordia Titan.</l>
               <l n="l5">Iuda etenim belli studiis exercitus istum</l>
               <l n="l6">Assiduo authorem pacis clamore vocabat. </l>
               <l n="l7">Huic pacis Domino demum Pax totius orbis</l>
               <l n="l8">Praelusit, latiis mundo donata triumphis.</l>
               <l n="l9">Pax etenim terrarum extra confinia Martem</l>
               <l n="l10">Proscriptum, centum vinclis ubi strinxit ahenis, </l>
               <l n="l11">Trans mare Pacificum vexit, quod nomine tali</l>
               <l n="l12">Innotuit, postquam Martem portante carina</l>
               <l n="l13">Pax ipsum Antaecis spumans sulcaverat<note place="foot" n="note">591:
                sulcaverat : salcaverat</note> aequor.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Prominet Oceano in magno multo aspera saxo</l>
               <l n="l2">Insula nec statione potens, nec mercibus ullas</l>
               <l n="l3">Invitare rates: nihil hic, quod inhospita tellus</l>
               <l n="l4">Frugis inops possit praebere in pabula, vivit. </l>
               <l n="l5">Horrida<note place="foot" n="note1">596: Horrida : Horrita</note>
            lustra, profunda cavis<note place="foot" n="note2">596: cavis :
              cevis</note> in rupibus antra,</l>
               <l n="l6">Umbrosaeque specus: totum hoc est insula, nigros</l>
               <l n="l7">Perpetuum reddens atro de litore fluctus. </l>
               <l n="l8">Respicit haec saevos interlabente Brasilos</l>
               <l n="l9">Oceano, matrum saturos patrumque Brasilos</l>
               <l n="l10">Eiusdemque gulae saxis prospectat iisdem</l>
               <l n="l11">Auriferis nudos stantes Patagones arenis. </l>
               <l n="l12">Parte sed adversa tellus ignota latebat,</l>
               <l n="l13">Pervia adhuc nulli, allato cui lucida signo</l>
               <l n="l14">Incubat Antarctos, noster qua caecus horizon,</l>
               <l n="l15">Europae regio et nostro fugit ore videri. </l>
               <l n="l16">Nonacris ursinos odio Iunonis acerbae</l>
               <l n="l17">Conversa in rictus, eademque ubi circulus axi</l>
               <l n="l18">Ultimus extremo sphaeraque brevissimus instat, </l>
               <l n="l19">Fulget Hyperboreis dono Iovis addita stellis.</l>
               <l n="l20">At soror et coniux Iovis, inter sidera pellex</l>
               <l n="l21">Quod niteat, maiore odio commota precatur</l>
               <l n="l22">Oceanum et Tethyn<note place="foot" n="note">613: Tethyn :
              Techyn</note>, septem prohibere triones</l>
               <l n="l23">Gurgite caeruleo, pelagoque repellere lenta</l>
               <l n="l24">Sidera, ne puro tingatur in aequore pellex.</l>
               <l n="l25">Paruit Oceanus semperque a fluctibus Ursam</l>
               <l n="l26">Reicit. Haec vetita quod non mergatur in unda</l>
               <l n="l27">Adversus nobis spectabilis esse recusat</l>
               <l n="l28">Axis: perpetuo siquidem stat foedere fixum,</l>
               <l n="l29">Alter ut emergat casu quo mergitur alter,</l>
               <l n="l30">Seque levet tantum, quantum se deprimit alter.</l>
               <l n="l31">Iam vero Arctoo numquam se cardine ponto</l>
               <l n="l32">Inclinante tenus, non se levat aemulus axis,</l>
               <l n="l33">Sed sua caeruleo sub gurgite sidera celat. </l>
               <l n="l34">Pax ibi nacta specum, vasti quam filia Nerei</l>
               <l n="l35">Insula habet mediam, septis poenalibus aptam; </l>
               <l n="l36">Eligit hanc, ingens ubi contabesceret exul. </l>
            </div>
            <div n="div23" type="poesis-caput">
               <head n="head">23.</head>
               <l n="l1"> Sed prius a Nili victa meretrice superbus</l>
               <l n="l2">Atiades (iuste cecidit Memphitica pellex,</l>
               <l n="l3">Ne paritura humilis, scortum regnare videret</l>
               <l n="l4">Virginitas) cunctis Latii sub iura redactis</l>
               <l n="l5">Gentibus, optatae migrare in Pacis olivam</l>
               <l n="l6">Acceptas utroque volens sub cardine palmas.</l>
               <l n="l7">Invisum populis statuit deponere laetus</l>
               <l n="l8">Ad secura Deae reducis solacia ferrum</l>
               <l n="l9">Extremaque iubet Martem sic lege feriri.</l>
               <l n="l10">Fas ultra humani sitiens<note place="foot" n="note">637 sitiens :
                fitiens</note> quod sanguinis, asper</l>
               <l n="l11">Gradivus: vita cives spoliavit et urbes</l>
               <l n="l12">Civibus ac opulentorum populator iniquus</l>
               <l n="l13">Regnorum, nimius caedis nimiusque cruoris</l>
               <l n="l14">Latro, nurus castas thalamosque impune iugales</l>
               <l n="l15">Foedarit, nulli terrae nec frugibus aequus.</l>
               <l n="l16">Excidiis populorum audax, incendia vastis</l>
               <l n="l17">Urbibus et rapidos maturis messibus ignes</l>
               <l n="l18">Imperat. Ille famem, pestem advocat ille, supremos</l>
               <l n="l19">Sed quorum is prior est, animis terrestribus hostes.</l>
               <l n="l20">Naturae legumque odium, virtutis et aequi</l>
               <l n="l21">Hostis inhumanus, toto proscribitor orbe! </l>
               <l n="l22">Ito, ubi nec terrae possis, nec obesse quieti</l>
               <l n="l23">Terrigenûm, duris oneratus membra catenis!</l>
               <l n="l24">Idibus Aprilis, cum bis centesima, mittas</l>
               <l n="l25">Si modo sex, quartum referebat Olympias annum</l>
               <l n="l26">Consule silvano, sed quem collega praeibat</l>
               <l n="l27">Augustus nonùm consul, maiore Quiritum</l>
               <l n="l28">Laetitia, quam si Romana cuspide caesas</l>
               <l n="l29">Audissent gemino solis sub tramite gentes. </l>
               <l n="l30">Talis erat scelerum immani data poena Gradivo. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Pax vero abreptum subito ferroque gravatum,</l>
               <l n="l2">Frustra reluctantem, nec vincla subire volentem</l>
               <l n="l3">Impulit in puppim ventisque faventibus ultro,</l>
               <l n="l4">Aequatore maris nimio post terga relicto,</l>
               <l n="l5">Venit in Ammericen, ubi iam sibi cognita vasto</l>
               <l n="l6">Surgebat pelago poenalibus insula saxis,</l>
               <l n="l7">Quae Martis dicta est et adhuc ea nomina servat.</l>
               <l n="l8">Huc ubi perventum scabroso in murice Martem</l>
               <l n="l9">Deposuit; notique admotus faucibus antri</l>
               <l n="l10">Clamorem immensum misit, quo pontus et omnes</l>
               <l n="l11">Intremuere undae. Stridore remugiit aër</l>
               <l n="l12">Oris inhumani, motae ceu turbine nubes.</l>
               <l n="l13">Horribilem iussus non sponte subire cavernam</l>
               <l n="l14">Obnixusque diu, tandem sepelitur amaro</l>
               <l n="l15">Carcere, quem duri repetita volumina ferri</l>
               <l n="l16">Cautibus innexum, soli stellisque negatum,</l>
               <l n="l17">Immotum statuunt, stridentem et acerba frementem. </l>
            </div>
            <div n="div25" type="poesis-caput">
               <head n="head">25.</head>
               <l n="l1"> Pax vero alma suos iuste sic ulta dolores</l>
               <l n="l2">Ibat ovans undasque Austro perflante secabat </l>
               <l n="l3">Laeta, triumphanti similis iucunda redibat</l>
               <l n="l4">Candida securis extollens vela carinis.</l>
               <l n="l5">Illa omnes Marte expulso dare iubila gentes</l>
               <l n="l6">Imperat et pacis parto gaudere sereno,</l>
               <l n="l7">Caesaris auspiciis maiestatisque Latinae. </l>
               <l n="l8">Nec Romae lux parva fuit, quod Crassus inultâ</l>
               <l n="l9">Non ultra erraret Parthis victoribus umbrâ</l>
               <l n="l10">Ventidio cecidit Pacorus, qua clade priorem</l>
               <l n="l11">Assyrio Crassi maculam delevit Oronte,</l>
               <l n="l12">Et pacem statuit, nisi quod renovare vetusta</l>
               <l n="l13">Scortator Pharius cupidus discrimina, rumpit</l>
               <l n="l14">Iuratam sanctè, sed non sine vulnere pacem.</l>
               <l n="l15">Quem tamen Augustus repetit, missisque Latinis,</l>
               <l n="l16">Quae victor posuit Crassi pro caede trophaeis.</l>
               <l n="l17">Dardanidae timidus reparavit foedera Parthus. </l>
               <l n="l18">Iam fera captivo fasces Germania Rheno</l>
               <l n="l19">Perdiderat vehemensque animi belloque subactus</l>
               <l n="l20">Teuto palam fecit Latias nescire retundi,</l>
               <l n="l21">Ne tandem hostili rubeant cervice secures. </l>
               <l n="l22">Iam Capitolinis Ister glacialis ab urnis</l>
               <l n="l23">Et cum Moeno Albis Druso victore fluebat.</l>
               <l n="l24">Nec iuga strata gelu, vetuit neque Noricus ensis</l>
               <l n="l25">Vindelico dare frena Lyco dominumque quieto</l>
               <l n="l26">Implorare Tibrim: auriferis hunc dives arenis</l>
               <l n="l27">Pronus adorabat fracto iam Pannone Dravus. </l>
               <l n="l28">Sequana iam victus, Latii iam pondere ferri</l>
               <l n="l29">Pressus Arar, iussusque iugo Laurente pacisci</l>
               <l n="l30">Tranquillis manare vadis puraque cruoris</l>
               <l n="l31">In mare praecipitem Rhodanum propellere ripâ.</l>
               <l n="l32">Getulas urbes, genus insuperabile bello,</l>
               <l n="l33">Massylas gentes praetentaque Syrtibus arva</l>
               <l n="l34">Infrenes Numidas consul lateque furentes</l>
               <l n="l35">Barcaeos domuit Lybicaeque quietis eidem</l>
               <l n="l36">Addidit authori titulum Getulia Cosso. </l>
               <l n="l37">Cumque per extremos victor volitaret Iberos</l>
               <l n="l38">Atiades, profugosque daret sibi Cantaber hostes</l>
               <l n="l39">Vindius, aprico iussos dare pectora campo, </l>
               <l n="l40">Et venalitiam domitos gestare coronam;</l>
               <l n="l41">Armatusque ruens patriis e montibus Astur,</l>
               <l n="l42">Agmine tergemino audax ostentare Latinis</l>
               <l n="l43">Frontem aquilis horumque etiam virtute fugatus</l>
               <l n="l44">A muris quaesisset opem, nec laricia asyli</l>
               <l n="l45">Par esset servare fidem. Belli ultima laurus,</l>
               <l n="l46">Nullas passa faces, Latiis statura trophaeis, </l>
               <l n="l47">Bellorum Augusti tetigit stans Lancia metam. </l>
               <l n="l48">Hinc armis secura quies quaesitaque simplex</l>
               <l n="l49">Composuit totum maiestas Caesaris orbem.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Hinc fuit ut Latium toto quos axe remotos</l>
               <l n="l2">Non vidit ferrum, caperet reverentia molis</l>
               <l n="l3">Romanae, cui sponte datam, nec iure coactam</l>
               <l n="l4">Armisono misere fidem: nec tendere dextram</l>
               <l n="l5">Sarmata, nec deses Scytha, nec Phaetonte calentes</l>
               <l n="l6">Eoo fecere moras<note place="foot" n="note">729 moras : morans</note>;
            nisi longius anno</l>
               <l n="l7">Quam triplici protraxit iter, nam quarte profectos</l>
               <l n="l8">A Gange et patrio praesens ab Hydaspe ferentes</l>
               <l n="l9">Obsequium, Romae messis spectaverat Indos.</l>
            </div>
            <div n="div27" type="poesis-caput">
               <head n="head">27.</head>
               <l n="l1"> Tunc nova telluris facies et ubique serenus</l>
               <l n="l2">Ridebat partae pacis post gaudia vultus.</l>
               <l n="l3">Tum secura graves implebant horrea messes</l>
               <l n="l4">Et Bacchus sine lite fuit: Discordia terris</l>
               <l n="l5">Exul inhumanum satiabat imagine sola</l>
               <l n="l6">Bellorum rabidum, pugnae caedisque furorem.</l>
               <l n="l7">Nec tamen hanc vis tota odii, nec saeva nocendi</l>
               <l n="l8">Destituit rabies: regio deserta furentem</l>
               <l n="l9">Spectavit Lybicos multo maiore veneno</l>
               <l n="l10">Irritare, genus dirae Phorcinidis, angues:</l>
               <l n="l11">Aspidas atque via tractos fumante chelidros,</l>
               <l n="l12">Dipsadas et siccae cui est color aequus arenae, </l>
               <l n="l13">Ammodyten, iaculosque leves, quibus ardua pinus</l>
               <l n="l14">Scanditur, unde neci faciles, ceu praepes arundo</l>
               <l n="l15">Desiliant, ac tela oris fatalia figant. </l>
               <l n="l16">Serpentumque alias, ardens quibus Africa pollet, </l>
               <l n="l17">In rabiem funesta egit Discordia formas. </l>
               <l n="l18">Maius erat scythalis virus maiusque cerastis, </l>
               <l n="l19">Maior arenosis basilisci sibilus oris</l>
               <l n="l20">Auditus, praestans etiam infamare remotas </l>
               <l n="l21">Ante venena nocens crudelis spiritus auras. </l>
               <l n="l22">Si Cato Cyniphios signis laurentibus aestus</l>
               <l n="l23">Tunc invicto animi nisu et virtute probasset, </l>
               <l n="l24">Victa reliquisset Virtus vestigia, pestes</l>
               <l n="l25">Impatiens tolerare novas, armante recenti</l>
               <l n="l26">Funere Marmaricos Martis cultrice colubros. </l>
               <l n="l27">Talis erat Lybicas augens Discordia mortes, </l>
               <l n="l28">Dissidiis postquam fuerat fatalibus impos</l>
               <l n="l29">Humanos turbare animos; patrisque Gradivi</l>
               <l n="l30">Exilium et duras flebat gemebunda catenas. </l>
               <l n="l31">Plorandum tamen est, quod non diuturnior aegra</l>
               <l n="l32">Lumina confecit maeror; cui nexus amoris</l>
               <l n="l33">Et pacis, revocato iterum Mavorte solutus</l>
               <l n="l34">Ad prima ingratos laxavit gaudia rictus. </l>
            </div>
            <div n="div28" type="poesis-caput">
               <head n="head">28.</head>
               <l n="l1"> Ira, et Avarities regum, queis tertia fertur</l>
               <l n="l2">Accessisse comes, cordis caligo superbi,</l>
               <l n="l3">Ambitio, quarum par est fortuna, lucroso</l>
               <l n="l4">Saepe quod his felix Martis cadit alea talo.</l>
               <l n="l5">Crescere proscripto non plus sua lucra Gradivo, </l>
               <l n="l6">Exclamant; quare hunc tota tellure requirunt,</l>
               <l n="l7">Inventumque specu eripiunt ferroque solutum</l>
               <l n="l8">Ad privata aptum revocant compendia Numen. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Immitis primum Ira “Meus,” dicebat, “inanis</l>
               <l n="l2">Est sine Marte furor: regum quos summa voluntas,</l>
               <l n="l3">Seu fas, sive nefas iubeat, non flectit inermis,</l>
               <l n="l4">Vis armata domat. Regum est iniuria cives</l>
               <l n="l5">Adversos impune pati! Consultius aegris</l>
               <l n="l6">Mittitur e membris sanguis, quam cuspidis usu</l>
               <l n="l7">Si vetito, totum pereat sine vulnere corpus. </l>
               <l n="l8">Regnorum decus est iratos sanguine misso</l>
               <l n="l9">Cum vestire potest hostilis purpura reges. </l>
               <l n="l10">Flamma opus et ferro est: nihil est crudele, timeri</l>
               <l n="l11">Quo valeat princeps: nulla est iniusta cruoris, </l>
               <l n="l12">Bellorumque sitis, regum quae mitigat iram. </l>
               <l n="l13">Imperii nullos partos sine sanguine fasces</l>
               <l n="l14">Orbis habet: simili si saepe rigentur ab imbre</l>
               <l n="l15">Quo primum nati, surgunt in culmina flores.</l>
               <l n="l16">Regnorum natura eadem. Nil denique refert, </l>
               <l n="l17">Dicatur quis plebis amans rex, sive tyrannus. </l>
               <l n="l18">Infelix regum sine Marte precaria regnat</l>
               <l n="l19">Purpura. Toto igitur Mars est quaerendus in orbe;</l>
               <l n="l20">Uni concessum siquidem secura tueri</l>
               <l n="l21">Regna et non pavidis sceptra inconcussa monarchis.” </l>
            </div>
            <div n="div30" type="poesis-caput">
               <head n="head">30.</head>
               <l n="l1"> Desiit Ira loqui, quam sic sermone secuta est</l>
               <l n="l2">Turpis Avarities: “Et ego sine faenore deses</l>
               <l n="l3">Vivam opibus contenta meis? Sine Marte quid ultra</l>
               <l n="l4">Accedat nostris partis per proelia gazis?</l>
               <l n="l5">Sint mihi terrarum ingentes sine limite tractus,</l>
               <l n="l6">Sint urbes, sint regna mihi! Nisi semper ad istas</l>
               <l n="l7">Accedat vis maior opes, me reddit egentem</l>
               <l n="l8">Quod nequit augeri pretium. Crescente beari</l>
               <l n="l9">Imperio, non stante queo; neque principe dignos</l>
               <l n="l10">Sola parit veniens ab avis opulentia, census. </l>
               <l n="l11">Divitiae veteres, quibus est innata cupido</l>
               <l n="l12">Augmenti nova lucra petunt, exempla peritae</l>
               <l n="l13">Proferre illorum, quibus et fortuna Gradivo</l>
               <l n="l14">Maiestasque stetit. Neque enim nisi censibus auctis</l>
               <l n="l15">Regia servatur ducis intemerata potestas. </l>
               <l n="l16">Dardaniae clari, spoliis Orientis onustas</l>
               <l n="l17">Advexere rates; solius Roma pavebat</l>
               <l n="l18">Ausoniae ditata opibus: quo tutior esset, </l>
               <l n="l19">Externas quaesivit opes: spoliavit Iberos,</l>
               <l n="l20">Assyrios, Numidas, Parthos, nudavit Anubim</l>
               <l n="l21">Et Tyberim, Nilo, Rhodano Rhenoque bicorni</l>
               <l n="l22">Pannonicoque Istro, fluviisque ferentibus aurum</l>
               <l n="l23">Pactolo atque Hebro Medoque explevit Hydaspe.</l>
               <l n="l24">Et me par fortuna vocat: si praeside regni</l>
               <l n="l25">Marte legam validas mea sub vexilla cohortes</l>
               <l n="l26">Hunc ego, quantumvis magni Pax exulis arma</l>
               <l n="l27">Et meritum non grata premit (nam dissona vero</l>
               <l n="l28">Ni loquimur, praesens Pacis per compita risus</l>
               <l n="l29">Armati labor est fructus munusque Gradivi.</l>
               <l n="l30">Qui tamen hanc peperit per tot discrimina constans,</l>
               <l n="l31">Ingratam genitor probat inter vincula natam.)</l>
               <l n="l32">Exilio et tenebris tristem corpusque gravantis</l>
               <l n="l33">Orbibus implicitum ferri, in mea regna reducam, </l>
               <l n="l34">Ingens imperii decus, oeconomumque profectae</l>
               <l n="l35">A patre fortunae: quod enim ultra crescere possit</l>
               <l n="l36">Se tota huic debet regalis copia gazae.”</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Immodica imperii censusque immensa cupido</l>
               <l n="l2">Gradivi laudem postquam sic fata fuisset,</l>
               <l n="l3">Ambitio malesana istam sic voce secuta est:</l>
               <l n="l4">“Fata instant, pereo tristis, nisi grandior ornet</l>
               <l n="l5">Me cumulus titulorum; quae me prisca vocari</l>
               <l n="l6">Gloria nominibus multis facit, alget inanis</l>
               <l n="l7">Vox, nisi quaesitae maiora vocabula famae</l>
               <l n="l8">Accedant. Resides animos ferrique paventes</l>
               <l n="l9">Spernit honor dextras, plorans neque pectoris imas</l>
               <l n="l10">Dissimulat pupilla faces, non caeca superbas</l>
               <l n="l11">Regnorum quas orbis habet spectare secures</l>
               <l n="l12">Roboris ignaras nostri, quae nomina mille,</l>
               <l n="l13">Mille meis possent titulos praebere triumphis. </l>
               <l n="l14">Me, Macedo, tua fama trahit, tua gloria, Caesar, </l>
               <l n="l15">Et tua, Pompei; mentem tua, Scipio, laurus</l>
               <l n="l16">In sublime rapit: vobis dedit Africa nomen,</l>
               <l n="l17">Armenia, Assyriae, Pontus, prostrata Saguntus,</l>
               <l n="l18">Atque Numantini cineres sparsere serenos</l>
               <l n="l19">Nominis aeterni radios, laudumque perennes</l>
               <l n="l20">Inscripsere notas, victuri praemia Martis. </l>
               <l n="l21">Par laudis famaeque mihi praecordia calcar</l>
               <l n="l22">Affectumque fodit; summae petit ardua famae</l>
               <l n="l23">Non socors animus: vilis stupidusque probatur</l>
               <l n="l24">Qui sanguis pulchri flammis non bullit honoris. </l>
               <l n="l25">Marte uti me fata volunt, quo numine solo</l>
               <l n="l26">In decus et nomen claris ascenditur ausis. </l>
               <l n="l27">Quae modo pax mundi est, blandiri mollibus aptam</l>
               <l n="l28">Esse satis notum est animis, sed fortibus hostem. </l>
               <l n="l29">Pro titulis famaque nihil studiosa valensque</l>
               <l n="l30">Moliri soboles, fatis praesentibus ortam</l>
               <l n="l31">Desidiem putet esse deam, quae ignava Gradivum</l>
               <l n="l32">Expulit atque alio proscriptum detinet orbe.</l>
               <l n="l33">Ingenii agrestis dea servilisque propago!</l>
               <l n="l34">Hanc ipsam extorrem faciam! Petere ardua montis</l>
               <l n="l35">Caucasei cogam! Reduci concedat apertos</l>
               <l n="l36">Mavorti campos, urbes et rura, serendis</l>
               <l n="l37">Pro laudum titulis et honorum messe iubebo!”</l>
               <l n="l38">Haec tulit insana Ambitio; plausere loquenti</l>
               <l n="l39">Ira et Avarities iunctisque in mutua dextris</l>
               <l n="l40">Foedera, captivum statuunt exolvere Martem. </l>
               <l n="l41">Quod pepigere nefas, modico post tempore factum est.</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Pax tamen interea niveis devecta quadrigis</l>
               <l n="l2">Visebat vacuas Martis formidine gentes</l>
               <l n="l3">Et laetis populorum animis ostendere verum</l>
               <l n="l4">Laetitiae fontem, Hebraeae de ventre puellae</l>
               <l n="l5">Emanaturum Numen festiva parabat. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> Mos erat antiquo in Latio populisque probatus</l>
               <l n="l2">Albanis ritus sibi postea maxima sacrum</l>
               <l n="l3">Quem Roma asseruit, clausas servare verenda </l>
               <l n="l4">Religione fores, Martis dum libera ferro</l>
               <l n="l5">Urbs erat et mitis tranquilla per oppida miles,</l>
               <l n="l6">Tradita bisgemino quarum custodia Iano. </l>
               <l n="l7">Has centum aerati vectes centenaque ferri</l>
               <l n="l8">Robora centenoque chalybs munimine clausit. </l>
               <l n="l9">Ast ubi seu Dacis Numidisque inferre volebant</l>
               <l n="l10">Martem, aut Hircanos, nigros vel tendere ad Indos</l>
               <l n="l11">Auroramque sequi Parthosque reposcere signa,</l>
               <l n="l12">Tunc Capitolina trabea cinctuque Gabino</l>
               <l n="l13">Insignis, pleno patrum praesente senatu,</l>
               <l n="l14">Clausa patere dabat stridentia limina consul. </l>
               <l n="l15">Iste prior pugnas, post ipsa probare solebat</l>
               <l n="l16">Belli audax pubes: certumque volentia Martem</l>
               <l n="l17">Aera sonora palam votum populare rogabant. </l>
               <l n="l18">Longo autem belli postquam lassata furore,</l>
               <l n="l19">Sed victrix palmisque ducum praelustris, easdem</l>
               <l n="l20">Roma iterum clausura fores, regnantis ubique</l>
               <l n="l21">Dat pacis signum: victrici tempora lauro</l>
               <l n="l22">Praecincti caput, haec iucundi templa petebant</l>
               <l n="l23">Romulidae lituumque hilari clangore togatus</l>
               <l n="l24">Aptabat consul ferrata repagula saevis</l>
               <l n="l25">Postibus et portam trudens aptabat utramque</l>
               <l n="l26">Tunc certare omnes duros superaddere vectes. </l>
               <l n="l27">Et centum aeratis limen munire catenis. </l>
               <l n="l28">Tunc factus populi plausus totamque per urbem</l>
               <l n="l29">Foeda relegato clamata opprobria Marti.</l>
               <l n="l30">Bifrontis Iani postremo claudere portas</l>
               <l n="l31">Contigit Augusto; pacis quo vindice postes</l>
               <l n="l32">Terrigenis laxare suos dum praebarat aether</l>
               <l n="l33">Ausonius<note place="foot" n="note">910: Ausonius : Autonius</note>
            vidit claudi sua limina Bifrons. </l>
               <l n="l34">Atiadae praesenti aderat tunc ipsa paternum</l>
               <l n="l35">Pax hilaris stipare latus: prior ille patentes</l>
               <l n="l36">Concussit valvas iunctimque haerere coactis</l>
               <l n="l37">Belli ferratis centum dat vincula portis. </l>
            </div>
            <div n="div34" type="poesis-caput">
               <head n="head">34.</head>
               <l n="l1"> Undique compositae secura per otia pacis</l>
               <l n="l2">Iussus erat mundus describi. Urgente tributum</l>
               <l n="l3">Victore Augusto, quo Caesare totius orbis</l>
               <l n="l4">Fluxerat in tabulas numerus censusque Latinas. </l>
               <l n="l5">Caesareum, cui se victae submittere gentes</l>
               <l n="l6">Debuerant, etiam, Syriam moderante Quirino</l>
               <l n="l7">Edictum Iudaea tulit: generisque tribusque</l>
               <l n="l8">Propria scribendos urbs invitabat Apellas. </l>
               <l n="l9">Cuique sua notas accedere origine sedes</l>
               <l n="l10">Ardor erat: captiva suos Iudaea tribules,</l>
               <l n="l11">Quos habitare prius tribuum sine limite certo</l>
               <l n="l12">Dispersos tulit; ad propriam gentile referre</l>
               <l n="l13">Nomen et aera tribum famamque et nomen avorum</l>
               <l n="l14">Servantes vidit. Genti sua nota cuique</l>
               <l n="l15">Urbs erat atque sui generis primarius author. </l>
               <l n="l16">Quaevis<note place="foot" n="note">930 quaevis : quaenis</note>
            bellorum post tot discrimina, clades, </l>
               <l n="l17">Excidia, importata aliis domicilia terris</l>
               <l n="l18">Postque novos reditus ignota ad tecta paterni</l>
               <l n="l19">Climatis, authorem stirpisque tribusque tenebat</l>
               <l n="l20">Posteritas memor, idque aequa ratione Tonantem</l>
               <l n="l21">Disposuisse patet: cunctis dum nota vetustae</l>
               <l n="l22">Gentis origo foret, propriam missurus in orbem</l>
               <l n="l23">Progeniem, titulo carnis de Virgine sumptae, </l>
               <l n="l24">Davidis sobolem materno ventre probaret. </l>
               <l n="l25">Stemma suum tunc quisque palam gentemque professus</l>
               <l n="l26">Implebat tabulas, laeto quas Roma legebat </l>
               <l n="l27">Auspicio ut rerum domina constaret in urbe</l>
               <l n="l28">Unigenam Mariae esse genus Davidis Iesum:</l>
               <l n="l29">Unde sui generis, frustra obnitente protervo</l>
               <l n="l30">Isacida tantum non agnoscente tribulem</l>
               <l n="l31">Prodiret secura fides Mariamque Latinae</l>
               <l n="l32">Assererent vero regum de sanguine cerae. </l>
            </div>
            <div n="div35" type="poesis-caput">
               <head n="head">35.</head>
               <l n="l1"> Ut primùm Romana Ducum parentis Idumae</l>
               <l n="l2">Movissent edicta lares, cognata remoti</l>
               <l n="l3">Isacidae iussis cumulabant oppida donis.</l>
               <l n="l4">Asseris tribui, Tyriis vicina colonis</l>
               <l n="l5">Caede rubens Pharia, Machabeo robore clara, </l>
               <l n="l6">Urbs Cadessa fuit, gentis quae nomina libro</l>
               <l n="l7">Excepit. Beniaminum Bethava notavit, </l>
               <l n="l8">Luza Ephraimum, Danem numeravit Ioppe.</l>
               <l n="l9">Progenies Gaddis patriam petiere Saronem</l>
               <l n="l10">Nomina dicturi. Tabulas Issachar iturus</l>
               <l n="l11">In Latias Arbelem ibat multusque Zabulon</l>
               <l n="l12">Natorum clara legione vocabula dixit.</l>
               <l n="l13">At Nephtalidae Cidissum auxere penates</l>
               <l n="l14">Et numero et censu. Dorae tribus ampla Manassis</l>
               <l n="l15">Deposuit nomen. Praeses Macherunte Latinus</l>
               <l n="l16">Rubenum inscripsit. Litus complexa, per aequor</l>
               <l n="l17">Ascalis ire potens, urbs quae produxit iniquum</l>
               <l n="l18">Herodem Simeonidas suscepit et albo</l>
               <l n="l19">Intulit; et Levi soboles, cui limite certo</l>
               <l n="l20">Nulla fuit tellus, aliis immixta ferebat</l>
               <l n="l21">Cum tribubus censum: Iudae generosa propago</l>
               <l n="l22">Scribebant Hebrone genus, nisi regia Iesse</l>
               <l n="l23">Quos tetigit cognata domus, quorum inclita regis</l>
               <l n="l24">Patria Iessigenae signavit nomina Bethlem. </l>
            </div>
            <div n="div36" type="poesis-caput">
               <head n="head">36.</head>
               <l n="l1"> Iosippo ut primum Romani fama tributi</l>
               <l n="l2">Et populare suas solvendi venit ad aures</l>
               <l n="l3">Obsequium census Ephrateamque propagem</l>
               <l n="l4">Stemmatis ad propriam sedem fontemque cieri</l>
               <l n="l5">Audiit electum Bethlem, pro coniuge partum</l>
               <l n="l6">Opperiente brevi post tempore (conscia ventris</l>
               <l n="l7">Delia iam nonum siquidem crescebat in orbem)</l>
               <l n="l8">Sollicitus tenerae fatur sic voce maritae:</l>
               <l n="l9">“Feta Tonante nurus, praesenti nuntia brumae</l>
               <l n="l10">Importuna fero: Romanus nomina Caesar</l>
               <l n="l11">Nostra petit debentque novum data nomina censum</l>
               <l n="l12">Et proprios coram tribuum distinguere vultus</l>
               <l n="l13">Postulat Ausonius qui colligit aera minister. </l>
               <l n="l14">Bethleme est nobis communis utrique petita</l>
               <l n="l15">A Iesse genitore domus, quae murice regum</l>
               <l n="l16">Tecta olim, nunc tecti expers. Illa urbe Latinis</l>
               <l n="l17">Imperiis nos stare decet: tribus altera quosvis</l>
               <l n="l18">Sanguinis externos illuc vetat ire nepotes. </l>
               <l n="l19">Nos vero decimus proavitis sistere tectis</l>
               <l n="l20">Debebit mensis; te illius propria Phoebes</l>
               <l n="l21">Quam vereor ne laedat hiems, ignota petentem</l>
               <l n="l22">Limina! Teque etiam memini dixisse beatum </l>
               <l n="l23">Divinumque uteri solem sua lumina mundo, </l>
               <l n="l24">Extremo decimae lunae splendore daturum. </l>
               <l n="l25">Quae foret – ah! – proprios extra fortuna penates</l>
               <l n="l26">Divini infantis? Tuque ipsa puerpera posses</l>
               <l n="l27">Quale inter duros fortassis habere tribules</l>
               <l n="l28">Obsequium? Talis rerum me terret imago.”</l>
            </div>
            <div n="div37" type="poesis-caput">
               <head n="head">37.</head>
               <l n="l1"> His monitis haeret tacitus, quem pectore multa</l>
               <l n="l2">Versantem affatur prudens his vocibus uxor:</l>
               <l n="l3">“Te precor adversos animi componere fluctus,</l>
               <l n="l4">Iosippe. Augustus dum scribit nomina Caesar, </l>
               <l n="l5">Divinum paritura dabo terrena gigantem</l>
               <l n="l6">Si genetrix, agit ista Deo mandante Latinus</l>
               <l n="l7">Isacidûm Princeps, numerum ut puer augeat iste</l>
               <l n="l8">Ingentem nactus scribam; qui talis ut esset, </l>
               <l n="l9">Hic prius Augustum felicem reddidit infans, </l>
               <l n="l10">Numinis ignarum tanti, cui ista ferendum</l>
               <l n="l11">Ad censum properat soboles interque nocentum</l>
               <l n="l12">Scribi hominum turbam splendor divinus anhelat. </l>
               <l n="l13">Pone metum, Iosippe! Viam, quam tanta potestas</l>
               <l n="l14">Mandat, solstitiis quamvis brumalibus, ibo. </l>
               <l n="l15">Ibo, licet nono gravidam iam Delia cornu</l>
               <l n="l16">Respiciat partusque meos effaeta videre</l>
               <l n="l17">Promittat, nil iussa moror, nec principis aequo</l>
               <l n="l18">Imperio obnitor; Deus est, qui Caesare mundum</l>
               <l n="l19">In tabulas cogente, iubet Bethlemia rura</l>
               <l n="l20">Visere: qualiscumque meum divina gubernet</l>
               <l n="l21">Cura uterum, non maesta feram: dabit illa parenti</l>
               <l n="l22">Et soboli, quantum ipsius suprema probabit, </l>
               <l n="l23">Quae semper iusta est, rerum adiumenta voluntas.” </l>
            </div>
            <div n="div38" type="poesis-caput">
               <head n="head">38.</head>
               <l n="l1"> Gavisus grato sponsae sermone maritus</l>
               <l n="l2">Mox iussum meditatur iter triplicisque diei</l>
               <l n="l3">Gressurus maiore via, quod longa petebat</l>
               <l n="l4">Excessus mora, solvendi commune quod aeris</l>
               <l n="l5">Edictum, tum quod tardus dubiusque monebat</l>
               <l n="l6">Ad propriam sedem reditus certique poposcit</l>
               <l n="l7">Cura puerperii. Totum ratione sagaci</l>
               <l n="l8">Evolvit quantumque sua bene providus esse</l>
               <l n="l9">Pauperie potuit, tales disponit ad usus.</l>
               <l n="l10">Castibus at cunctis quoniam prohibebat egestas</l>
               <l n="l11">Esse parem, sua ubi rerum pusilla facultas</l>
               <l n="l12">Aptari nequiit, matri sobolique paranda,</l>
               <l n="l13">Ut Virgo admonuit, curis caelestibus addit.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Unde dapes sponsi solitas vitamque petebant</l>
               <l n="l2">Hortus erat plantis modicus, sed edulibus herbis</l>
               <l n="l3">Sufficiens tectisque ipsis non dissitus hortus. </l>
               <l n="l4">Arboribus tenuis subiectum bucula gramen</l>
               <l n="l5">Et rude carpebat pecus: inde domestica Ioseph</l>
               <l n="l6">Auxilia et parcum mensae vectigal habebat. </l>
               <l n="l7">Bos etenim grato distendens ubera passu</l>
               <l n="l8">Butyrum cum lacte dabat, vel lacte coactos</l>
               <l n="l9">Caseolos: aurita pecus seu ligna tepenti</l>
               <l n="l10">Importando foco tenuisque annona rotatis</l>
               <l n="l11">Cum fuerat subigenda petris, non grande subibat</l>
               <l n="l12">Pondus et altricum remeabat baiula frugum. </l>
               <l n="l13">Praecipuum vero proprii fortuna laboris, </l>
               <l n="l14">Malleus et culter, runcina, dolabra, securis</l>
               <l n="l15">Iosippo vectigal erat pretiumque fabrilis</l>
               <l n="l16">Quale laboranti poterat contingere lucri,</l>
               <l n="l17">Aeris tota fuit regalis copia tecti. </l>
               <l n="l18">Accessere tamen census, quos regia Virgo</l>
               <l n="l19">A docta quaerebat acu; licet ille novarum</l>
               <l n="l20">Vota fatigaret nuruum labor, attamen aeris</l>
               <l n="l21">Parva legebatur merces, divina puellae</l>
               <l n="l22">Fila et Virgineae non aequans segmina telae. </l>
               <l n="l23">His tamen exiguis operum proventibus aequus</l>
               <l n="l24">Aedis erat capitum numerus: materque faberque</l>
               <l n="l25">Tota domus duo sunt: iidem parentque iubentque.</l>
               <l n="l26">Caelica venisset dum Virginis integra matris</l>
               <l n="l27">Ad cumulum proles, quae dum feliciter ivit</l>
               <l n="l28">In numerum, non auxit opes, sed amare repertam</l>
               <l n="l29">Matris egestatem facilis; quin fluxa bonorum</l>
               <l n="l30">Ludibrium quam vile esset fortuna, docebat. </l>
               <l n="l31">Huic tamen accessit Domui: peritura deesse</l>
               <l n="l32">Cui voluit si dona Deus; cumulavit egenos</l>
               <l n="l33">Divinarum ampla Charitum ubertate penates. </l>
            </div>
            <div n="div40" type="poesis-caput">
               <head n="head">40.</head>
               <l n="l1"> Hic si ficta iuvat veris componere: pauper </l>
               <l n="l2">Baucis erat quoque grata deis gratusque Philemon</l>
               <l n="l3">Pauperie, thalami nexu, probitate, pudore</l>
               <l n="l4">Ac aetate pares paupertatemque ferendo</l>
               <l n="l5">Effecere levem. Postquam admisisse supremos</l>
               <l n="l6">Postibus angustis, stipula cannaque palustri</l>
               <l n="l7">Protectis, humiles mortalis imagine vultus</l>
               <l n="l8">Concessit sors laeta Deos. Ubi mersa paludem</l>
               <l n="l9">In luteam de monte vident, quae sicca stetere</l>
               <l n="l10">Tecta prius, spectant proprii pia limina tecti</l>
               <l n="l11">Et superesse stupent aliarum labe domorum. </l>
               <l n="l12">Illa vetus dominis et iam casa parva duobus, </l>
               <l n="l13">Vertitur in templum. Pelignus talia vates</l>
               <l n="l14">Dum commenta dabat, veram Iudaea parabat</l>
               <l n="l15">Commenti formam: minor ipso est fabula vero. </l>
               <l n="l16">Virginis haec eadem nam sedes parva, volucre</l>
               <l n="l17">Vertitur in templum, non carnis imagine falsa</l>
               <l n="l18">Aeterni postquam facta est domus hospita Verbi. </l>
               <l n="l19">Hanc, inopes quondam, caeli de monte iugales</l>
               <l n="l20">Conspexere pii vacuas migrare per auras, </l>
               <l n="l21">Aspera dum cernunt aliarum fata domorum</l>
               <l n="l22">In cineres vertisse trabes Martemque propinquos</l>
               <l n="l23">Incendisse lares. Manet illa aevumque manebit</l>
               <l n="l24">In reliquum: lateres nudos cinxere columnae, </l>
               <l n="l25">Cultaque votivis nigrescunt limina flammis. </l>
               <l n="l26">Artant dona tholos, stellis laquearia fulgent, </l>
               <l n="l27">Gemma tegit postes aurataque tecta videntur,</l>
               <l n="l28">Caelataeque fores adopertaque marmore tellus. </l>
               <l n="l29">Quaeque prius pauper, regum nunc dives abundat</l>
               <l n="l30">Muneribus domus et summis se molibus aequat, </l>
               <l n="l31">Reptantesque ruunt illius ad oscula gentes. </l>
               <l n="l32">Numinis haec meruit digna mercede recepti,</l>
               <l n="l33">Baucidis et fictas superare Philemonis aras. </l>
            </div>
            <div n="div41" type="poesis-caput">
               <head n="head">41.</head>
               <l n="l1"> Cum propria postquam fuerat luctatus Ioseph</l>
               <l n="l2">Pauperie, Latiis nec iusta numismata iussis</l>
               <l n="l3">Suppeterent, tamen ille viae se credere certus</l>
               <l n="l4">Hoc statuit pigramque bovem rudiusque tributo</l>
               <l n="l5">Permutare pecus, quamcumque immiserit ultra</l>
               <l n="l6">Axe Deus perferre lubens cum coniuge sortem. </l>
               <l n="l7">At divina uteri mater nonae indice lunae</l>
               <l n="l8">Certa nec aethereo ventris momenta docente</l>
               <l n="l9">Aligero monitore carens, prope temporis esse</l>
               <l n="l10">Illius spatium quo caelica prodeat alvo</l>
               <l n="l11">Progenies, abitura parat quae lina tegendo</l>
               <l n="l12">Artandoque inter telarum vincula nato</l>
               <l n="l13">Quaeque suos usus tunc sunt habitura reponit. </l>
               <l n="l14">Iamque aderat quo sede dies exire paterna, </l>
               <l n="l15">Seque virumque remota procul petere arva monebat,</l>
               <l n="l16">Cum vacui curam laris ingentemque latentis</l>
               <l n="l17">Prodigii sedem terrena volentia numquam</l>
               <l n="l18">Dimitti qua membra Deum subiisse tenebat</l>
               <l n="l19">Tunc occulta fides, cognatae stirpis Abramo</l>
               <l n="l20">Tobia genito patre commendasset Ioseph, </l>
               <l n="l21">Urbe migrat propriisque notat vestigia plantis.</l>
               <l n="l22">Nulla etiam gravidi Virgo fastidia ventris</l>
               <l n="l23">Passa, per Isacios ibat laetissima colles </l>
               <l n="l24">Plena Deo mater. Sed ubi fortasse labaret</l>
               <l n="l25">Planta, vehi tardo coniux orabat asello</l>
               <l n="l26">(Hunc etenim torvamque bovem praesentis agebat</l>
               <l n="l27">Servitii pretiique fidem) pressitque modestum</l>
               <l n="l28">Interdum pecus, oranti non dura marito. </l>
            </div>
          
        </div>
        <div type="poesis-liber" met="hexameter" n="div9">
            <head n="head">LIBER IX. IESSEIDOS </head>
            <div n="div1" type="poesis-caput">
               <head n="head">1.</head>
               <l n="l1"> Tertia Phoebeos ad frena redire iugales</l>
               <l n="l2">Memnonius Ganges et Arabs aspexit Eous,</l>
               <l n="l3">Iosippo propria postquam de sede profecto</l>
               <l n="l4">Simplicis hospitium lucis Solymaea dedisset</l>
               <l n="l5">Religio. Petit immodicam congressibus urbem</l>
               <l n="l6">Et templum portante Deum cum coniuge sponsus.</l>
               <l n="l7">Summa fuit templi ratio, quo cordis utrumque</l>
               <l n="l8">Urgebat calor: exiguis promentibus ingens</l>
               <l n="l9">Obsequium donis sacraeque morantibus aedis</l>
               <l n="l10">Parte humili, attonitis templi nova reddita mystis</l>
               <l n="l11">Vox fuit, arcana prorsus de sede, supremo</l>
               <l n="l12">Ex adyto: “Bethlem gaude, primoribus una</l>
               <l n="l13">Ex populis tellus: ex te prodire videbis,</l>
               <l n="l14">Qui Dux augustas premat Israëlis habenas, </l>
               <l n="l15">Initii gnaro cui non egressus ab aevo.</l>
               <l n="l16">Ille idem in censum properat numerumque Latinae</l>
               <l n="l17">Lege potestatis.” Praecepta tribulibus aures</l>
               <l n="l18">Vox tenuit mentemque pavor sensumque relatae, </l>
               <l n="l19">Communis tribuum, stat vocis habere cupido.</l>
               <l n="l20">Fit populi murmur mystes aperire rogantis,</l>
               <l n="l21">Quid fati vox ista ferat: sed clarus egeret</l>
               <l n="l22">Qui nullo est praesens, referunt, interprete sermo.</l>
               <l n="l23">Messiam, dixere, sui documenta parantem</l>
               <l n="l24">Adventus, misisse istam, ne ignotus adesset, </l>
               <l n="l25">Isacidis famam. Sed qui magis apta reservat</l>
               <l n="l26">Indicia, ingenti cum maiestate verendus, </l>
               <l n="l27">Augustumque latus Solymo observante senatu, </l>
               <l n="l28">Stipatus populis et tanto principe dignae</l>
               <l n="l29">Robore militiae septus regnique toparchis, </l>
               <l n="l30">Praeferri solitas volet a lictore secures. </l>
               <l n="l31">Hic laeti gestire omnes plenamque Monarchae</l>
               <l n="l32">Vicino spondere fidem; tum ferre Tonanti, </l>
               <l n="l33">Iam prope spectando coram pro principe, laudes. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> At ferus Herodes, cuius cito venit ad aures</l>
               <l n="l2">Vox populique fides pectusque; illata momordit, </l>
               <l n="l3">Quod dextra hunc fortem, iusti quod lege severum,</l>
               <l n="l4">Cui femori est ensis, cui pectus aheneus ambit</l>
               <l n="l5">Iustitiae thorax, torquet Polycletide virga</l>
               <l n="l6">Aequius, ipsius quod sit quoque regula recti,</l>
               <l n="l7">Quod digitis sceptrum. Contectus casside frontem</l>
               <l n="l8">Iudicii recta librat terrena staterâ</l>
               <l n="l9">Atque parem mirando operum molimine, dicunt, </l>
               <l n="l10">Esse Deo. Hebraeis promissum fascibus aiunt</l>
               <l n="l11">Fata, nimis Solymae, populoque haerentia fata.</l>
               <l n="l12">Intremuit iustum metuens Heroa tyrannus.</l>
               <l n="l13">Novit enim Solymi possessor iniquus honoris</l>
               <l n="l14">Quod gemino nec Phoebo aether, neque regna duobus</l>
               <l n="l15">Regibus aequa satis, vel tunc mage, pectore quando</l>
               <l n="l16">Adverso vitiis unus, virtutibus alter</l>
               <l n="l17">Praestat et oppositis regnum moderantur habenis.</l>
               <l n="l18">Haec et plura animo versantem et plura timentem</l>
               <l n="l19">Deserit Herodem timor et praesente superbus</l>
               <l n="l20">Imperio fingit se nil ventura vereri. </l>
               <l n="l21">Callida sic regum sunt pectora, velle videri</l>
               <l n="l22">Impavidos cum plura timent, et fronte serena</l>
               <l n="l23">Emendant, obscura tegunt quam nubila mentem.</l>
               <l n="l24">Fata, rudis veluti, Herodes nocturna popelli</l>
               <l n="l25">Somnia deridet. “Quis” ait, “mihi regna protervis</l>
               <l n="l26">Eripiet signis? Propriae si pellere regem</l>
               <l n="l27">Externum nequeunt vires, mihi Romula pubes</l>
               <l n="l28">Praesto est Augustique potens et amica voluntas. </l>
               <l n="l29">Quae regio est missura ducem, quem Dardana virtus</l>
               <l n="l30">Non premat et validae non occupet horror Idumes?”</l>
            </div>
            <div n="div3" type="poesis-caput">
               <head n="head">3.</head>
               <l n="l1"> Sed Virgo et voces adyti et diversa ferentis</l>
               <l n="l2">Excipiens populi sensum taciturna latebat</l>
               <l n="l3">Atque ipso praegnans Duce, quem Iudaea petebat,</l>
               <l n="l4">Isacidis ignota parens. Nec prodere sese</l>
               <l n="l5">Sustinuit sapiens Virgo, sat gnara superbum</l>
               <l n="l6">Indigenas sperare Ducem quem mater opumque</l>
               <l n="l7">Regnorumque potens utero regina tulisset. </l>
               <l n="l8">Intacti vero referentem pondera ventris, </l>
               <l n="l9">Propria mendacem cito condemnasset egestas. </l>
               <l n="l10">Ut taceam insidias et regis barbara semper</l>
               <l n="l11">Consilia Herodis, melius quae posse silendo</l>
               <l n="l12">Effugere indemnemque uterum praestare, sciebat. </l>
               <l n="l13">“Tempus erit, mea quando nihil valitura iacebunt</l>
               <l n="l14">Auxilia et mulier regis conatibus impar</l>
               <l n="l15">Caelestes poscam curas” aiebat, “opemque</l>
               <l n="l16">Maiorem humanâ sobolis tutela vocabit.</l>
               <l n="l17">Nunc exile tuae, Deus, irradiare memento</l>
               <l n="l18">Ancillae pectus mentemque, ut nutibus illa</l>
               <l n="l19">Aequa tuis semper, celsi super ordine sistat</l>
               <l n="l20">Consilii, placitoque orbem moderante quiescat.”</l>
            </div>
            <div n="div4" type="poesis-caput">
               <head n="head">4.</head>
               <l n="l1"> Ut satis indultum votis, excedit uterque</l>
               <l n="l2">Delubro coniux: Bethlem suspirat uterque.</l>
               <l n="l3">Urbem hanc pollentem rerum paradison amoena</l>
               <l n="l4">Temperie Iudaeus habet. Par credita nulli</l>
               <l n="l5">Est tribui ubertas: quovis sub sidere tellus</l>
               <l n="l6">Florida, continui plaga veris, odoris inanes</l>
               <l n="l7">Festiva hortorum facies non sustinet auras. </l>
               <l n="l8">Haec mage flava Ceres, praestantior arva Lyaeus</l>
               <l n="l9">Occupat et pressis melior despumat ab uvis.</l>
               <l n="l10">Hic orituri olim terrena e matre Tonantis</l>
               <l n="l11">Praescia, communi ne vultu occurreret, omnem</l>
               <l n="l12">Explicuit festivi oris natura decorem. </l>
               <l n="l13">Hic regum domus, hic patria est et stirpis origo</l>
               <l n="l14">Iessiacae, hic prima postremus origine fructus</l>
               <l n="l15">Nobilior: proprio hic manavit purior unda</l>
               <l n="l16">Fonte, sua melior venit propagine botrus,</l>
               <l n="l17">Postremo matris generosius ubere nectar</l>
               <l n="l18">Profluxit, quia virgineum; de matre virilis</l>
               <l n="l19">Flammae experte viro venit vir fortior omni,</l>
               <l n="l20">De foeda stirpis specie speciosus amoris</l>
               <l n="l21">Surculus exivit, locupletior omnibus infans</l>
               <l n="l22">Stemmatis extrema de paupertate refulsit. </l>
               <l n="l23">Fortunata domus tali completa triumpho,</l>
               <l n="l24">Fine suo, quam authore sui felicior aevo.</l>
               <l n="l25">Regum prima domus, quam si postremus honoris</l>
               <l n="l26">Sublimavit apex, cuius finivit elenchum</l>
               <l n="l27">Verbi immensa eadem, mentis quae effata paternae</l>
               <l n="l28">Complet maiestas. Generis Iessea venustas</l>
               <l n="l29">Ultima: postremam stirpis sortita coronam</l>
               <l n="l30">Frons immortalis, cuius finale suorum</l>
               <l n="l31">Praeteritas regum non fert diadema ruinas. </l>
            </div>
            <div n="div5" type="poesis-caput">
               <head n="head">5.</head>
               <l n="l1"> Nunc, Bethlem, laetare! Tuis iam postibus haeret</l>
               <l n="l2">Admittique suis Davidis postulat heres</l>
               <l n="l3">Non falsus rectis: aperi tua limina, Bethlem,</l>
               <l n="l4">Iesseumque datis portis admitte nepotem!</l>
               <l n="l5">Proh dolor! Immitis Bethlem, crudelia tecta!</l>
               <l n="l6">Infelix regio, tantus tibi spernitur hospes:</l>
               <l n="l7">Reicis urbe sua depulsum ad bruta Tonantem.</l>
               <l n="l8">Iosippus siquidem Solymis digressus ab oris</l>
               <l n="l9">Molle legebat iter facilique labore diurnum</l>
               <l n="l10">Nactus Ephrataeis labens sub moenibus astrum</l>
               <l n="l11">Hic sibi quaesitum doluit commune negari</l>
               <l n="l12">Hospitium. Supplex orat vergente pudica</l>
               <l n="l13">Ad partum sponsa et tecti quodcumque precatur</l>
               <l n="l14">Neglecti vacuum stabulique exile vel antri</l>
               <l n="l15">Deserti spatium, sed ubique immitia supplex</l>
               <l n="l16">Orator responsa tulit. Demum urbe recedens</l>
               <l n="l17">Numinis arbitrium sic disponentis adorat. </l>
               <l n="l18">Non procul urbe ipsa, veteri sublustris hiatu</l>
               <l n="l19">Iosippo deprensa fuit praesentibus apta</l>
               <l n="l20">Visa malis statio: speluncae imitata figuram</l>
               <l n="l21">Et spelunca fuit; qui tunc melioris egenus</l>
               <l n="l22">Hospitii, reduces Phoebi excipiente quadrigas</l>
               <l n="l23">Oceano; nullo dignatis hospite, proli</l>
               <l n="l24">Divinae aptatis (huic servabatur inanis</l>
               <l n="l25">Illa specus) Boreae flatus vitavit in antris.</l>
               <l n="l26">Speluncam faber ingreditur pecudumque duarum</l>
               <l n="l27">Servitium gravidamque tegit specus una puellam.</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Nox erat et varios vultus telluris opacae</l>
               <l n="l2">Vix dederant tenues caeli discernere stellae;</l>
               <l n="l3">Umbra antri sed maior erat, quod nulla subire</l>
               <l n="l4">Vel modica externae possent ludibria lucis. </l>
               <l n="l5">Vir parvum ut strueret collectis frondibus ignem</l>
               <l n="l6">Ignis abest. Postquam nigro commissa mapali</l>
               <l n="l7">Uxor erat, volat ut potuit repetitque propinqua</l>
               <l n="l8">Hospitia et modicae deposcit semina flammae. </l>
               <l n="l9">Ut sibi concessus torris, cum munere laetus</l>
               <l n="l10">Ad stabulum celeri vertit vestigia planta. </l>
               <l n="l11">Ardor ut illatus specui, ramalia sparsim</l>
               <l n="l12">Iosippus proiecta levat, cremiisque per antrum</l>
               <l n="l13">Deprensis motâ Vulcanum suscitat aurâ.</l>
               <l n="l14">Ut flamma effulsit, deserti apparuit atra </l>
               <l n="l15">Effigies antri pecorumque boumque per imam</l>
               <l n="l16">Fusa loci faciem vestigia foeda iacebant. </l>
               <l n="l17">Inde statim patuit, species quod bucera vili</l>
               <l n="l18">Haesisset tecto, ut faeno praesepe refertum,</l>
               <l n="l19">Et veluti disiecta vagè stramenta notabant.</l>
               <l n="l20">Vir pecudi adductae gaudens non deesse relicti</l>
               <l n="l21">Graminis et palearum escam, grave olentia tecti</l>
               <l n="l22">Protinus aptatis everrit pondera ramis. </l>
               <l n="l23">Purgatoque loci spatio, quod straminis illic</l>
               <l n="l24">Repperit, ad fessae componit strata maritae. </l>
               <l n="l25">Illa tamen durum sponsi spectare laborem</l>
               <l n="l26">Difficilis, non mansit iners, nec deside prompti</l>
               <l n="l27">Auxilii dextrâ; retrahit neque vilibus aptum</l>
               <l n="l28">Obsequium curis, tolerans et fortis in omni</l>
               <l n="l29">Fortunae congressu, animi plenissima Virgo. </l>
               <l n="l30">Dura velut validis tentata sub ictibus incus</l>
               <l n="l31">Ignivomis ferri studiis immota resistens, </l>
               <l n="l32">Dum chalybis pondus tolerat fabrûmque lacertos, </l>
               <l n="l33">Regum delicias maiestatisque coronas </l>
               <l n="l34">Fabricat, imperiique et honoris signa: superbi</l>
               <l n="l35">A molli numquam veniunt incude labores. </l>
               <l n="l36">Talis erat Virgo, talis Iosippus, honores</l>
               <l n="l37">Promeriti aeternos, nec non sublimia nacti</l>
               <l n="l38">Casibus ingratis animi pro laude trophaea. </l>
            </div>
            <div n="div7" type="poesis-caput">
               <head n="head">7.</head>
               <l n="l1"> Ut tepefacta foco mediae nox humida brumae, </l>
               <l n="l2">Et rude correctum spelaeum hiemisque repulsus</l>
               <l n="l3">E membris rigor et multam iam sidera noctem</l>
               <l n="l4">Errassent, urgere graves sopor incipit artus. </l>
               <l n="l5">Concessura velut somno sua lumina mater, </l>
               <l n="l6">Stramine consedit, cubito cervice reclinis</l>
               <l n="l7">Supposito. Pressa duplici quoque luce soporem</l>
               <l n="l8">Visa pati: natura leves admittere somnos</l>
               <l n="l9">Cogere forte nurum potuit, natura sed altos</l>
               <l n="l10">Virgineae mentis nequiit prohibere volatus. </l>
               <l n="l11">Debuerat modicam membris praestare quietem,</l>
               <l n="l12">Numquam animo: procul est, ut mox paritura sopori<note place="foot" n="note">191 sopori : sapori</note>
               </l>
               <l n="l13">Pectoris immodicas potuisset subdere flammas. </l>
            </div>
            <div n="div8" type="poesis-caput">
               <head n="head">8.</head>
               <l n="l1"> Segnis adhuc aberat, noctem quae parte secaret</l>
               <l n="l2">Hora pari et medio nobis adversa diurnam</l>
               <l n="l3">Climata respicerent gradientem tramite luce, </l>
               <l n="l4">Qui nobis vero summae caliginis index</l>
               <l n="l5">Est Phoebi ascensus, cum membra prementia stratum</l>
               <l n="l6">Figit humi genibus Virgo, praesaga propinqui</l>
               <l n="l7">Numinis; reliquas una prece colligit horas. </l>
               <l n="l8">Nox caeli medium cum iam prope curreret axem, </l>
               <l n="l9">Ex antro caelum fieri videt atque sereno</l>
               <l n="l10">Sole magis rutilans spelaeum seque beatis</l>
               <l n="l11">Agminibus cinctam obstupuit. Raptoque supremas</l>
               <l n="l12">Ad sedes animo, Numen videt et divinae</l>
               <l n="l13">Fit praesens Triadi: Patrem Prolemque tuetur </l>
               <l n="l14">Atque Deum quem spirat amor communis adorat. </l>
               <l n="l15">Hic propriae sobolis conspexit hypostasin aevo</l>
               <l n="l16">Mole nihilque ipsum quod circumscriberet, una</l>
               <l n="l17">Maiestate parem reliquis. Tum plenius omne</l>
               <l n="l18">Susceptae sobolis fatum casusque futuros</l>
               <l n="l19">Edidicit meliusque afflatis vatibus hausit</l>
               <l n="l20">Divinum lumen; maior quoque mentibus ipsis</l>
               <l n="l21">Aethereis est venturi data copia veri. </l>
               <l n="l22">Nec mirum: decuit siquidem superaret ut alta</l>
               <l n="l23">Reginae addictos matrisque scientia servos. </l>
               <l n="l24">Notitia crescente faces mentisque calorem</l>
               <l n="l25">Auxit et aeternis arsura incendia flammis. </l>
               <l n="l26">Hic proprium vitae cursum fatumque legebat:</l>
               <l n="l27">Hic gladios, hic mucrones, hic mentis acerbos</l>
               <l n="l28">Quos olim passura fuit spectabat agones. </l>
               <l n="l29">Laetitiae sed magna fuit tunc causa dolorum </l>
               <l n="l30">Cernere diluviem: placitumque est Numinis ultro</l>
               <l n="l31">Amplexa et gaudens, nullis mucronibus impar</l>
               <l n="l32">Ad quaecumque patens exponit vulnera pectus.</l>
               <l n="l33">Hac habita rerum specie, torrentis et instar<note place="foot" n="note">225
                instar : instas</note>
               </l>
               <l n="l34">Virgineo raptim fusis in pectore caeli</l>
               <l n="l35">Deliciis utero prodit pulcherrima Verbi</l>
               <l n="l36">Progenies, qua maiorem prius edere Numen</l>
               <l n="l37">Rerum infinitis non quiverat argumentis. </l>
               <l n="l38">Terrarum, caelique décor, promissus ad orbis</l>
               <l n="l39">Imperium princeps, nullo non maximus aevo, </l>
               <l n="l40">Virginea matris parvus puer exit ab alvo. </l>
            </div>
            <div n="div9" type="poesis-caput">
               <head n="head">9.</head>
               <l n="l1"> Hic velut e somno evigilans sibi reddita Virgo</l>
               <l n="l2">Non aliquo puri partus concussa dolore </l>
               <l n="l3">(Nam veluti speculum splendor, sic ista parentis</l>
               <l n="l4">Viscera transivit soboles, vel graminis imber</l>
               <l n="l5">Innocuus, vel floris odor qui surgit in auras</l>
               <l n="l6">Inviolata horti specie), sed Numinis ore</l>
               <l n="l7">Aspecto felix, postquam remorantibus undis</l>
               <l n="l8">Virginea explevit divinus pectora torrens</l>
               <l n="l9">Siccatoque ruens lucis stetit impetus alveo, </l>
               <l n="l10">Compages veterem sensum terrena recepit.</l>
               <l n="l11">Utque prius fuerat, gemino se poplite curvam</l>
               <l n="l12">Repperit atque stupens in vilibus invenit herbis</l>
               <l n="l13">Fusum utero coram gelidos torquere Tonantem</l>
               <l n="l14">Artus maternoque oculos componere vultu. </l>
            </div>
            <div n="div10" type="poesis-caput">
               <head n="head">10.</head>
               <l n="l1"> Nunc ego divinas matris qua dicere flammas</l>
               <l n="l2">Voce ausim, quo arcana sono complectar amoris</l>
               <l n="l3">Prodigia? Aethereae minus hac arsere profectae</l>
               <l n="l4">Ad visenda hominis Verbi cunabula mentes. </l>
               <l n="l5">Non ego, si linguae centum sint oraque centum,</l>
               <l n="l6">Sintque mihi centenae animae, vel vertice laeto</l>
               <l n="l7">Nectat adoratas et Smyrna, et Mantua lauros,</l>
               <l n="l8">Non mihi si Phoebus cytharam, describere viso</l>
               <l n="l9">Quae fuerint, Virgo, tibi corda calentia nato, </l>
               <l n="l10">Sufficiam: sacro mater mirabilis aestu!</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Hic ubi se nimio cordis correpta calore</l>
               <l n="l2">In sobolem effudit genetrix, quae Virgo priore</l>
               <l n="l3">Attulit ad partum curâ, dare tegmina membris</l>
               <l n="l4">Linea festinat; sed quod leviora putasset,</l>
               <l n="l5">Nocturnam arcebat proprio velamine brumam </l>
               <l n="l6">Admovitque sinum puero cordisque dedisset,</l>
               <l n="l7">Dum sibi dissecto licuisset pectore, sedem. </l>
               <l n="l8">Mater erat: sed quae mater? Date nomina, matres, </l>
               <l n="l9">Quarum soli utero totus se debeat infans!</l>
               <l n="l10">Nulla venit, cedunt omnes. Mihi sola relicta est</l>
               <l n="l11">Quae Virgo est mater: totam sibi postulat ista</l>
               <l n="l12">Una parens sobolem, nulli fecunda marito, </l>
               <l n="l13">Cui pars accedat prolis patrisque potestas. </l>
               <l n="l14">Una sibi totum genuisse puerpera natum</l>
               <l n="l15">Creditur haec Virgo; totum si possidet una, </l>
               <l n="l16">Totus amor prolis non est divisus ab una. </l>
               <l n="l17">Plus amat una istum quaevis quam femina natum,</l>
               <l n="l18">Plus dedit una isti siquidem quam femina nato, </l>
               <l n="l19">Naturae hic amor est. Sed cui praeluxit amori</l>
               <l n="l20">Gratia, caelicolûm quivis est spiritus impar. </l>
               <l n="l21">Talis amore parens natum fovet: evehit istas</l>
               <l n="l22">Immodico nisu natura et gratia flammas. </l>
            </div>
            <div n="div12" type="poesis-caput">
               <head n="head">12.</head>
               <l n="l1"> Matris ubi gremio tepefactis incubat infans</l>
               <l n="l2">Divinus membris, animis hunc talibus orsa est</l>
               <l n="l3">Affari genetrix: “Proles aequaeva Tonantis,</l>
               <l n="l4">Nunc etiam modicae soboles pulcherrima matris,</l>
               <l n="l5">Ah quantum praesens facies tua distat ab illa, </l>
               <l n="l6">Quae modo divini gremio splendere parentis</l>
               <l n="l7">Visa mihi est? Summa quem maiestate verendum</l>
               <l n="l8">Aspexi et colui, quamvis praesentis adorem</l>
               <l n="l9">Hos quoque mente pari vultus, tamen abdita membris</l>
               <l n="l10">Maiestas, nobis facie quam dispare fulget!</l>
               <l n="l11">Una eademque hora stipulas stellasque prementem</l>
               <l n="l12">Terrenaeque sinu matris gremioque rigentem</l>
               <l n="l13">Aspicio modo te magnum, cui nulla valeret</l>
               <l n="l14">Componi moles, sint caelum aut sidera, vidi.</l>
               <l n="l15">Nunc modicum et qualem brevitas palmaris adaequet</l>
               <l n="l16">Intueor, quem rapta Deum cui Patris origo</l>
               <l n="l17">Aeterna est, nunc vero hominem, cui aegra recensque</l>
               <l n="l18">Est matris caro. Nunc humili vilescis amictu,</l>
               <l n="l19">Astrorum solisque decor patrisque venustas.</l>
               <l n="l20">Te felix mater! Sed tu felicior esse</l>
               <l n="l21">Matre alia quavis poteras: ut vilior esses</l>
               <l n="l22">Sum tibi lecta parens, immensa ô lucis abyssus!</l>
               <l n="l23">At quia sic placitum Patri pretiumque superbi</l>
               <l n="l24">Ponere pro culpa tam grande decebat Adami,</l>
               <l n="l25">Consilium sublime sequor, neque pigra tuorum,</l>
               <l n="l26">Nate operum summo genetrix occurro labori</l>
               <l n="l27">Meque humilis servae fidei pro viribus apto.” </l>
               <l n="l28">Talia dicebat genetrix, assurgere plures</l>
               <l n="l29">Cordis in affectus pluresque accendere mentis</l>
               <l n="l30">Docta faces, quas nec socors, nec languida tentet</l>
               <l n="l31">Musa sequi: superos ea cura fatigat olores.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Virgineae vero monitus cum voce maritae, </l>
               <l n="l2">Vagituque sacri infantis didicisset Ioseph</l>
               <l n="l3">Grande puerperium, tenui quo lassa remotus</l>
               <l n="l4">Membra dabat somno, velox assurgere strato</l>
               <l n="l5">Accurrit pronusque legens humana Tonantis</l>
               <l n="l6">Ora, pios animi tacitus non sustinet ignes. </l>
               <l n="l7">Suspirat flexoque genu flexaque repostum</l>
               <l n="l8">In vili stipula Numen cervice tuetur,</l>
               <l n="l9">Et palmas ferit et puerum demissus adorat</l>
               <l n="l10">Et sic ore refert: “Ades ô aeterna propago</l>
               <l n="l11">Et soboles immensa Dei! Tam paupere strato</l>
               <l n="l12">Figere et exiles quem cogere quivit in artus</l>
               <l n="l13">Terrigenum vetus error. Ades promissa iacentis</l>
               <l n="l14">Spes Iudae! Quantum stupeo, sublime salutis</l>
               <l n="l15">Consilium nostrae! Stygias tibi frangere culpae,</l>
               <l n="l16">Ah, duras nimium stat paupertate catenas.</l>
               <l n="l17">Isacidûm Dux natus ades, rupturus aviti</l>
               <l n="l18">Servitii crudele iugum. Mea se tibi, magne</l>
               <l n="l19">Pectora subiciunt, infans, dicique beatus</l>
               <l n="l20">Tunc potero, quoscumque tibi si rectus ad usus</l>
               <l n="l21">Inveniar poscesque meos servire labores.” </l>
               <l n="l22">Haec et plura tulit Iosippus et inde pudicae</l>
               <l n="l23">Observat voces, si quas daret ore, maritae.</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Interea Aligeri medium sub noctis opacae<note place="foot" n="note">333
                opacae : apacae</note>
               </l>
               <l n="l2">Curriculum secreta novi miracula partus</l>
               <l n="l3">Per campos vulgare hilares, pastoria primum</l>
               <l n="l4">Procurant gratos audire mapalia cantus. </l>
               <l n="l5">Est a turre gregis regio cognomen adepta,</l>
               <l n="l6">Laeta soli facies, tellus vestita benigno</l>
               <l n="l7">Cespite, villoso pecori qui dulcia profert</l>
               <l n="l8">Gramina et intonsa laetum praecingitur herba. </l>
               <l n="l9">Molle pecus, positis coram grege frondibus, acto</l>
               <l n="l10">Ad fetum lanâ variare peritus Iacob,</l>
               <l n="l11">Sudatis socero pactis pro duplice ternis</l>
               <l n="l12">Coniuge servitii lustris, post bina reversus</l>
               <l n="l13">Connubia et geminas uno de patre maritas, </l>
               <l n="l14">Hic ductas collegit oves pavitque superba</l>
               <l n="l15">Arte coloratos sparsis ramalibus agnos. </l>
               <l n="l16">Hic bibitura pecus saturo iam ventre placentem</l>
               <l n="l17">Praesto erat ad lympham, qualem de fonte petitam</l>
               <l n="l18">Vitrea ducebat Doris gregibusque patebat</l>
               <l n="l19">Appulsis humili ripa, quae sidere quovis</l>
               <l n="l20">Sufficiens subter stratis manabat arenis. </l>
               <l n="l21">Tunc etiam divina uterum ponente puella, </l>
               <l n="l22">Non fuit haec ovium fidis inamoena magistris </l>
               <l n="l23">Ad pecoris pastum regio, nec avara prioris</l>
               <l n="l24">Floris erat tellus, cuius vicinia Bethlem.</l>
               <l n="l25">Errabant per prata greges, custodia quorum</l>
               <l n="l26">Tityrus et Corydon, calamosque inflare Menalcas</l>
               <l n="l27">Non simplex; aliisque prior pastoribus Aegon.</l>
               <l n="l28">Mane per apricas, queis forte pepercerat, herbas</l>
               <l n="l29">Bruma levis (tunc solstitium brumale vehebat</l>
               <l n="l30">Imbrifer Aegoceros) intonsae vellera, laetae</l>
               <l n="l31">Ducebantur oves et nota cubilia velox</l>
               <l n="l32">Reddebat contra nocturna pericula vesper. </l>
            </div>
            <div n="div15" type="poesis-caput">
               <head n="head">15.</head>
               <l n="l1"> Tempus erat quo nox medium superaverat axem;</l>
               <l n="l2">Et tenuem, quovis facilem rumore fugari</l>
               <l n="l3">Languida pastorum carpebat<note place="foot" n="note">367 carpebat :
                corpebat</note> turba soporem</l>
               <l n="l4">Cum tactas resonare cheles ductosque per auras</l>
               <l n="l5">Exultare choros rutilaque micantia luce</l>
               <l n="l6">Agmina mirantur taciti et cervicibus altùm</l>
               <l n="l7">Porrectis, spectare eadem redeunte per orbem</l>
               <l n="l8">Motibus oppositis sese glomerantia gyro.</l>
               <l n="l9">His visis trepidare greges, trepidare magistri</l>
               <l n="l10">Ipsi ovium, donec summa formidine pressis</l>
               <l n="l11">Pelleret his unus terrorem vocibus Ales: </l>
               <l n="l12">“Custodes ovium, turbatas ponite mentes!</l>
               <l n="l13">Laeta fero, totum oblectent quae nuntia Iudam.</l>
               <l n="l14">Huic promissa olim partu prognata recenti</l>
               <l n="l15">Est soboles. Urbs vero huius Davidica Bethlem</l>
               <l n="l16">Hospitium natale Ducis: properate volentes, </l>
               <l n="l17">Ite citi, bona turba, viri, vicinaque Bethlem</l>
               <l n="l18">Festinate hilares ad moenia. Proxima regem</l>
               <l n="l19">Hic vobis spelunca dabit tenerumque maritae</l>
               <l n="l20">Virginis ostendent vobis praesepia natum, </l>
               <l n="l21">Quem stringunt humiles, plebeia vincula, panni, </l>
               <l n="l22">Numinis augustam prolem.” Sic dixerat ille, </l>
               <l n="l23">At comitum spectata phalanx uno incipit ore:</l>
               <l n="l24">“Duratura almo semper sit fama Tonanti, </l>
               <l n="l25">Et bona quos potis est homines laudare voluntas, </l>
               <l n="l26">Pax repleat!” Plaususque dato per inania motis</l>
               <l n="l27">Ad sua veloces remearunt sidera pennis. </l>
            </div>
            <div n="div16" type="poesis-caput">
               <head n="head">16.</head>
               <l n="l1"> Tunc propior exurgit Corydon, cui maior ovilis</l>
               <l n="l2">Copia centenique suis sub matribus agni</l>
               <l n="l3">Balabant: centum mixti iunicibus ibant</l>
               <l n="l4">Alta sequi dociles pingues armenta iuvenci.</l>
               <l n="l5">Hic socios et adhuc lecto remorante supinum</l>
               <l n="l6">Advocat Aegonem, fato cui nuper ademptus</l>
               <l n="l7">Grandaevus genitor Mopsus non pauca relinquit</l>
               <l n="l8">Bucera passa iugum capita; ut se quisque tepenti</l>
               <l n="l9">Proripit e strato, attoniti stupidique recenti</l>
               <l n="l10">Prodigio, quid habere velint moneantque requirunt.</l>
               <l n="l11">Quid clarus de nocte dies signatque sereno</l>
               <l n="l12">Quid maius quoque sole iubar splendorque, reposcunt.</l>
               <l n="l13">Ut primum collecti animi, mox agmina quisque </l>
               <l n="l14">Caelicolûm spectasse refert, memorantia natum</l>
               <l n="l15">Hebraeis promissum ingentem Heroa suasque</l>
               <l n="l16">Ad cunas, illos superûm sermone cieri. </l>
               <l n="l17">Omnibus ire statim calor est omnesque petendam</l>
               <l n="l18">Bethlem et divini censent praesepe puelli.</l>
               <l n="l19">Post alios vero senior sic voce profatus</l>
               <l n="l20">Est Aegon: “Nobis, socii, quodcumque per umbras</l>
               <l n="l21">Spectari licuit, non est sine Numine signum. </l>
               <l n="l22">Nec vacuum est quodcumque monent caelestia noctis</l>
               <l n="l23">Gaudia promissi partum referentia regis. </l>
               <l n="l24">Et memini, non mentis inops, mihi saepe locutos</l>
               <l n="l25">Maiores pecorum doctosque aetate magistros</l>
               <l n="l26">Adfore mox tempus, caeli quo cardine verso</l>
               <l n="l27">Siderei pateant postes deturque videri</l>
               <l n="l28">Iudaeae sperata salus seque imus Olympo</l>
               <l n="l29">Misceat et veterem luctum novus exuat orbis. </l>
               <l n="l30">Ille idem vatum tabulis signatus ab urbe</l>
               <l n="l31">Fertur Ephrataea fatis authoribus Heros</l>
               <l n="l32">Venturus: parete viri, caelestibus acti</l>
               <l n="l33">Prodigiis notoque solo notisque viarum</l>
               <l n="l34">Flexibus, illustrem Davide invisite Bethlem,</l>
               <l n="l35">Segnities nec nostra fidem condemnet, eamus.” </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Moti omnes dictis et protinus ire parati</l>
               <l n="l2">Stant animosi omnes, velut acceptura patentem</l>
               <l n="l3">Solvi ardet cum turba canum venatica praedam.</l>
               <l n="l4">Delecti plures: annis prudentior Aegon </l>
               <l n="l5">Et Corydon aetate pari; labentibus annis</l>
               <l n="l6">Iam propior Daphnis geminique ivere, Menalca</l>
               <l n="l7">Patre uno partu Sara Hebronitide nati, </l>
               <l n="l8">Primus erat Thyrsis, formosior alter Alexis.</l>
               <l n="l9">Et Lycidas ibat, pastorum nota voluptas:</l>
               <l n="l10">Seu calamos inflare leves, adhibere foratas</l>
               <l n="l11">Seu inter posito voluisset carmine buxos, </l>
               <l n="l12">Gratus erat Lycidas; posito seu fallere cantu</l>
               <l n="l13">Aestivas vellet platani sub frondibus umbras</l>
               <l n="l14">Argutoque rudes sermone ciere cachinnos, </l>
               <l n="l15">Doctus erat Lycidas: si Phyllida Thyrsin amantem</l>
               <l n="l16">Luderet et Galateae iras moresque referret, </l>
               <l n="l17">Aptus erat Lycidas ea ruris ad otia pastor. </l>
               <l n="l18">Constituit reliquos cum fratre praeire Palaemon;</l>
               <l n="l19">Frater erat Dorylas, annis crescentibus ambo</l>
               <l n="l20">Silenusque pater, quos praeter (nomina vero, </l>
               <l n="l21">Cur factum ignoro, mihi non suggessit Apollo)</l>
               <l n="l22">Tres fuerant alii, proprio sine munere nemo: </l>
               <l n="l23">Pars lactis sinum, massam pars lacte coactam,</l>
               <l n="l24">Pars etiam tenerum subtractum matribus agnum.</l>
            </div>
            <div n="div18" type="poesis-caput">
               <head n="head">18.</head>
               <l n="l1"> Laeti ibant omnes; necdum apparebat Eoa</l>
               <l n="l2">Parte poli, roseo perfusas lumine coniux</l>
               <l n="l3">Tithoni reserare fores, cum moenia pastor</l>
               <l n="l4">Nota videt, sed quod nullus sibi nocte pateret</l>
               <l n="l5">Ingressus, clausis errant per compita portis. </l>
               <l n="l6">Dumque ibi pastorum vario se tramite turba</l>
               <l n="l7">Divideret, flammam attoniti videre micantem</l>
               <l n="l8">(Vel caeli fax una fuit, vel flammifer Ales)</l>
               <l n="l9">Incultam signare specum. Quo lumine moti</l>
               <l n="l10">Conveniunt unaque domum quam visa notabat</l>
               <l n="l11">Lampas, laeti adeunt omnesque patentibus antris</l>
               <l n="l12">Succedunt. Ibi Iosippum cum coniuge nixum</l>
               <l n="l13">Genua vident pignus votis caeleste colentes. </l>
               <l n="l14">Iosippi matrisque fidem cultumque secuti</l>
               <l n="l15">Pastores, humili promunt sua poplite curvi</l>
               <l n="l16">Obsequia et prona puerum cervice salutant</l>
               <l n="l17">Et caeli regem, et Dominum Israëlis adorant. </l>
               <l n="l18">Pastorum vero prudens sub corde volutat</l>
               <l n="l19">Obsequium Genetrix et nescia profluat unde</l>
               <l n="l20">Credulitas peregrina, stupet fideique requirit</l>
               <l n="l21">Rure satae authorem. Verum testantibus astris</l>
               <l n="l22">Una omnes didicisse ferunt, natale puelli</l>
               <l n="l23">Principium: pannos humiles, praesepe, locumque </l>
               <l n="l24">Desertosque lares subitoque volantia iussos</l>
               <l n="l25">Ad notam vertisse, aiunt, vestigia Bethlem.</l>
            </div>
            <div n="div19" type="poesis-caput">
               <head n="head">19.</head>
               <l n="l1"> Mirante astrorum studium curamque parente,</l>
               <l n="l2">Quod sua non solitis iam prodere viscera signis</l>
               <l n="l3">Inciperent orbique datam vulgare salutem,</l>
               <l n="l4">Munera de calathis promunt corbesque resignant</l>
               <l n="l5">Vimineos: pecorum fructus, agrestia dona, </l>
               <l n="l6">Balantumque duplex matris raptum uberibus par</l>
               <l n="l7">More humiles servos, gestusque imitante clientum,</l>
               <l n="l8">Miranti tribuunt matri. Tum vocibus istis</l>
               <l n="l9">Cunctorum senior sequitur data munera pastor:</l>
               <l n="l10">“Magna parens, alia neque enim te voce referre</l>
               <l n="l11">Fas mihi, quae tantam terris enixa salutem, </l>
               <l n="l12">Augustas inter maior celebrabere matres!</l>
               <l n="l13">Haec dona tibi damus: pecorum ne despice parvos</l>
               <l n="l14">Fetus agrestesque dapes. Nisi bruma rigeret,</l>
               <l n="l15">Plura tulissemus ruralibus edita ramis</l>
               <l n="l16">Germina: ferventi nobis est uva racemo </l>
               <l n="l17">Praecoqua et apricis sunt fraga frequentia clivis,</l>
               <l n="l18">Sunt cerasa et pomi species insigne rubentis;</l>
               <l n="l19">Multa coronatum sunt mala gerentia florem</l>
               <l n="l20">Et succum inclusis dulcem stillantia granis:</l>
               <l n="l21">Hos aliosque tibi matrum dignissima fructus</l>
               <l n="l22">Ferre vetabat hiems, nobis neque poma molestae</l>
               <l n="l23">Quae fuerant brumae plus commendata supersunt.</l>
               <l n="l24">Quod ferimus, genetrix, metiri nolo pusillis</l>
               <l n="l25">Obsequium donis; etenim si pectora spectas, </l>
               <l n="l26">Magna damus, quia tota damus. Tu protege nostras,</l>
               <l n="l27">Mater, oves; nam magna tibi de prole potestas</l>
               <l n="l28">Imperiumque venit: te nostra Palilia posthac</l>
               <l n="l29">Laeta ovium fetu, votis et carmine dicent.</l>
               <l n="l30">At tu, parve infans (ad quem sua lumina torquens</l>
               <l n="l31">Rettulit haec Aegon) terris mutare superbas</l>
               <l n="l32">Astrorum dignate faces, ne despice vilem</l>
               <l n="l33">Obsequii cultum, cum quo tibi nostra sacramus</l>
               <l n="l34">Aeternum corda; et magnum te dicere Pana</l>
               <l n="l35">Propitium pecori volumus, pecorumque magistris. </l>
               <l n="l36">Tu vero (Iosippo humilis fari incipit Aegon)</l>
               <l n="l37">Et pueri et matris fortunatissime custos,</l>
               <l n="l38">Cui utriusque potens praesto fluit impete magno</l>
               <l n="l39">Gratia, sidus eris nobis illustre, salubri</l>
               <l n="l40">Pestiferas radio pellens ab ovilibus auras. </l>
               <l n="l41">Ne pecori noceat scabies, ne Sirius herbis, </l>
               <l n="l42">Haec tua erit virtus tuaque ista potentia Ioseph;</l>
               <l n="l43">Nam memini, genetrix isto<note place="foot" n="note">518 isto :
              iste</note> te nomine dixit.”</l>
            </div>
            <div n="div20" type="poesis-caput">
               <head n="head">20.</head>
               <l n="l1"> Haec Aegon ubi dicta dedit, grata ora resolvunt</l>
               <l n="l2">Et socii vocemque piis affectibus addunt, </l>
               <l n="l3">Prout fas cuique animi tacitum proferre calorem. </l>
               <l n="l4">His dum se cuncti exercent, iam sparserat orbi</l>
               <l n="l5">Eoas Aurora faces laetusque sereno</l>
               <l n="l6">Instabat iam sole dies et ovile petebat</l>
               <l n="l7">Custodem pro more suum, cum providus Aegon</l>
               <l n="l8">Discessum indixit sociis; qui cedere tecto</l>
               <l n="l9">Velle videbatur primus, sed lentus abibat.</l>
               <l n="l10">Hos Virgo et sponsus, postquam data munera grati</l>
               <l n="l11">Extollunt, divina animis et voce precati,</l>
               <l n="l12">Ad pecoris curam possessaque rura remittunt.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Sidereo genetrix sobolis laetissima vultu,</l>
               <l n="l2">Pastorum iucunda fide, donisque levatâ</l>
               <l n="l3">Pauperie; petrae legale subire periclum</l>
               <l n="l4">Innocuam prolem cultri praesaga dolebat. </l>
               <l n="l5">Isacii ritus olim sancita iubebant, </l>
               <l n="l6">Postquam utero natus Phoebi iubar hauserit infans </l>
               <l n="l7">Bis quater e mersis Moseâ solibus uti</l>
               <l n="l8">Ad vulnus petrâ maribusque virile ferire</l>
               <l n="l9">Praeputium patrisque datam cum semine labem</l>
               <l n="l10">Sanguine diluere et carnis lenire furores. </l>
               <l n="l11">Conscia sed puri partus nulloque receptam</l>
               <l n="l12">Traduce progeniem, Virgo sua viscera novit</l>
               <l n="l13">Non hac lege premi; nec quae famulantia stringunt</l>
               <l n="l14">Servitia, artari valeat sub legibus author.</l>
               <l n="l15">At quia forma humili non dedignatus herile</l>
               <l n="l16">Occultare genus, patrio quod ducit Olympo</l>
               <l n="l17">Filius, agnovit mater non impare servis</l>
               <l n="l18">Hunc ratum servire iugo, diuturna paratum, </l>
               <l n="l19">Libertate sibi dempta, iuga solvere Iudae. </l>
               <l n="l20">Subicit infantem cultro primamque Latini</l>
               <l n="l21">Sanguine divino lucem discriminat anni. </l>
               <l n="l22">En tibi, Roma, novus scribi quo murice Consul</l>
               <l n="l23">Postulet, Hebraeo fusus spectatur in antro!</l>
               <l n="l24">Si tamen istius pretium tibi vile cruoris</l>
               <l n="l25">Creditur, adveniet tempus cum sanguinis isto,</l>
               <l n="l26">Non modo conscriptos laetaberis imbre Quirites</l>
               <l n="l27">Perfusos primas anni signare Kalendas;</l>
               <l n="l28">Idem divinus fieri petet iste tuorum,</l>
               <l n="l29">Nobilior Tyriâ dominorum purpura, sanguis.</l>
            </div>
            <div n="div22" type="poesis-caput">
               <head n="head">22.</head>
               <l n="l1"> Legalis ritûs accitus ab urbe minister,</l>
               <l n="l2">Vicinum cultro armatus pervenit ad antrum</l>
               <l n="l3">Impiger et Mosea acie non degener uti </l>
               <l n="l4">Levites. O corda prius scissura parentis</l>
               <l n="l5">Lex, quam membra sui nil tale merentia nati!</l>
               <l n="l6">Perge tamen, Levita sacer, legisque cruentum</l>
               <l n="l7">Munus obi: felix nimium, si quem tua tangit</l>
               <l n="l8">Cultri acies, acies cordis conversa sequatur. </l>
               <l n="l9">O dignus caeli culter, quem sidera primae</l>
               <l n="l10">Lucis, inocciduo semper splendore coronent!</l>
               <l n="l11">Sed minus est quod stellae ornent, quem clarior Agni</l>
               <l n="l12">Virginei pinxit maiori lumine sanguis.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Effusum pueri sequitur pro more cruorem</l>
               <l n="l2">Nominis auspicium. Mater, quod nuntius Ales</l>
               <l n="l3">Grande tulit caelo iussitque imponere nomen</l>
               <l n="l4">Tale dedit sobolemque illo signavit IEsum.</l>
               <l n="l5">Mellea, qua totus cultri consumptus amaror,</l>
               <l n="l6">Haec Mariae vox dicta fuit iamque acre doloris</l>
               <l n="l7">Moseum nil marmor habet sublataque legis</l>
               <l n="l8">Asperitas medico quod IEsus stillat olivo. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Iosippus vero, visa est cui pauperis antri</l>
               <l n="l2">Digna minus facies, tantus quo degeret infans;</l>
               <l n="l3">Deffectum ut curae tutor noxamque caveret</l>
               <l n="l4">Desidiae, modicos studio quaerente penates, </l>
               <l n="l5">Urbem saepe petit. Fructu sed semper inani, </l>
               <l n="l6">Depulsusque redit cive excusante referta</l>
               <l n="l7">Hospitia et modicum pretii indignante tribulem. </l>
               <l n="l8">Iamque revertendi cupidum tectoque iugali</l>
               <l n="l9">Flagrantem, census tantum quem pendere caesar</l>
               <l n="l10">Iusserat Augustus pretii popularis egentem, </l>
               <l n="l11">Sollicitum tenuit: quem sufficiente putabat</l>
               <l n="l12">Expositae venum pecudis componere lucro. </l>
               <l n="l13">At venale sui pretium non quivit egeno</l>
               <l n="l14">Reddere Iosippo pecudum par: copia vilem</l>
               <l n="l15">Fecit et ignavam emptores accersere mercem. </l>
               <l n="l16">Sed fatis actum est, ne bos venerata Tonantem</l>
               <l n="l17">Plebis inhumanae fortasse subesset iniquo</l>
               <l n="l18">Servitio et Mariae vector prolisque beatae</l>
               <l n="l19">Cultor non miti Domino serviret asellus. </l>
               <l n="l20">Unde aliter censum divinae provida mentis</l>
               <l n="l21">Ecce per Eoos submittit cura Dynastas. </l>
            </div>
            <div n="div25" type="poesis-caput">
               <head n="head">25.</head>
               <l n="l1"> Incola odoratae locuples et messis et auri,</l>
               <l n="l2">Memnoniae telluris Arabs radiare stupebat</l>
               <l n="l3">Axe novum, terris visum non hactenus astrum, </l>
               <l n="l4">Occiduam radiis quod respiciebat Idumen. </l>
               <l n="l5">Stella novae lucis nocturno pulchrior ibat</l>
               <l n="l6">Aethere, quam plenae perdentis cornua lunae</l>
               <l n="l7">Lampas et ad flammas solis manifesta vibrabat</l>
               <l n="l8">Lumina, Phoebeo liquida face clarior auro.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Quae fugit humanos vultus speculique superbas</l>
               <l n="l2">Ferre acies invisa potest, confinis Olympo</l>
               <l n="l3">Empyreo est regio: sed quantum ascendit ab ipso</l>
               <l n="l4">Ultima convexo noctis per sidera Noto, </l>
               <l n="l5">Sede beatorum tenus est immensa, nec ullo</l>
               <l n="l6">Conatu dimensa oculi, quae Numinis usque</l>
               <l n="l7">Semita procurrit solium, Divûmque penates.</l>
               <l n="l8">Multiplici sole, innumeris micat ignibus omne</l>
               <l n="l9">Hoc spatium; immanis stellarum haec pompa beatis</l>
               <l n="l10">Pervia caelicos: natura, mole, nitore,</l>
               <l n="l11">Ordine conveniens aeternae moenibus urbis, </l>
               <l n="l12">Cui memorata nitet flammarum immensa vorago. </l>
               <l n="l13">Hinc siqua interdum nobis nova sidera fulgent</l>
               <l n="l14">Attonitis caeli studio pollentibus, adsunt:</l>
               <l n="l15">Quae postquam ignotae lucis novitate stupentes</l>
               <l n="l16">Fecere Uranidas, subducto lumine gaudent</l>
               <l n="l17">Ad sublime magis spatium caelumque reverti.</l>
               <l n="l18">Inde faces famulas reor advenisse faventem</l>
               <l n="l19">Spectatas stipare Iovem Mediceaque quatuor</l>
               <l n="l20">Lumina: pro lucis modico, nisi forsitan aegram</l>
               <l n="l21">Pupillae fugere aciem non visa, priusquam</l>
               <l n="l22">Illorum ad facilem aspectum sollerte parasset</l>
               <l n="l23">Ingenio Etruscus speculi adiumenta repertor. </l>
               <l n="l24">Inde tamen venere illae, quae pectus Oloris,</l>
               <l n="l25">Quae matrem Andromedae, quae Ophiuchi reptile sidus</l>
               <l n="l26">Ornavere faces: quae post sua prodita terris</l>
               <l n="l27">Lumina molitae reditum magis alta polorum</l>
               <l n="l28">In spatia, humanos oculi lusere labores. </l>
               <l n="l29">Inde etiam (neque enim certum est tellure vaporum</l>
               <l n="l30">Hanc nimia pallere facem) si quando protervum</l>
               <l n="l31">Vult hominum genus ense Deus poenisque ferire, </l>
               <l n="l32">Lividus egreditur flammisque minacibus ardet, </l>
               <l n="l33">Dicturus caedes atque horrida bella cometes. </l>
               <l n="l34">Hic reliquos inter, Soboles quos Numinis ignes,</l>
               <l n="l35">Cum caelum veluti pellem extendisset, in illo</l>
               <l n="l36">Aetheris accendit vacuo sua fata deesse</l>
               <l n="l37">Signantem stellam. Flammis ex omnibus unam</l>
               <l n="l38">Nam passus stellarum opifex, hanc iussit in ista</l>
               <l n="l39">Stare olim mutanda imis regionibus aethra. </l>
               <l n="l40">Impressitque sui speciem: praesepia, panni, </l>
               <l n="l41">Ipse infans hic lumen erat: concedere terris</l>
               <l n="l42">Hoc voluit caecisque ostendere gentibus astrum,</l>
               <l n="l43">Divinus materno utero cum prodiit author, </l>
               <l n="l44">Ut caeli studiosus Arabs, dictante recenti</l>
               <l n="l45">Sidere mortales Verbi deprenderet ortus. </l>
            </div>
            <div n="div27" type="poesis-caput">
               <head n="head">27.</head>
               <l n="l1"> Chaldaei, cui mula loquax oracula vatis,</l>
               <l n="l2">Memnoniis celebrata plagis, natale ferebant</l>
               <l n="l3">Principis Hebraei signum, cui tota subesse</l>
               <l n="l4">Debeat Isacidûm tellus, illustre futurum</l>
               <l n="l5">Sidus, Iesseum designans luce monarcham.</l>
               <l n="l6">Memnonidae aspecta radiante per aëra stella,</l>
               <l n="l7">Gentilis subito vatis meminere, ferentes </l>
               <l n="l8">Quem longa Isacidum series suspirat avorum, </l>
               <l n="l9">Hactenus invisam regem protendere flammam. </l>
               <l n="l10">Prae reliquis ternos, omni ex Oriente, peritos</l>
               <l n="l11">Excivit nova stella duces, qui grande laboris</l>
               <l n="l12">Atque viae pretium duxerunt, sideris huius</l>
               <l n="l13">Indicio, tanto coram procumbere partu.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Sethon Adamiden signatis insuper aiunt</l>
               <l n="l2">Aere notis, successuros docuisse nepotes, </l>
               <l n="l3">Quae fidei documenta pater divinitus haustae</l>
               <l n="l4">Crediderat; venisse Ducem quae signa referrent</l>
               <l n="l5">Proxima Messiam, stellam fore luce recenti</l>
               <l n="l6">Immodicam: quam prima facem de Memnone nata</l>
               <l n="l7">Aspectura esset soboles. Totoque vetusta</l>
               <l n="l8">Haec durans Oriente fides, pervenit ad istos, </l>
               <l n="l9">Quae viso illustri completa est sidere, reges. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Pergit Arabs carpitque viam cui praevius ibat</l>
               <l n="l2">Stellae idem radius, donec splendore refulgens</l>
               <l n="l3">Eximio complesset iter parvumque dedisset</l>
               <l n="l4">Noscere divini pueri venientibus antrum. </l>
               <l n="l5">Quos, regum genus egregium, divinitus actos</l>
               <l n="l6">Ipsa probavit hiems Solymis succedere tectis;</l>
               <l n="l7">Consilio hanc omnes animisque volentibus aedem</l>
               <l n="l8">Devenere, procul regnis, quae florida quondam</l>
               <l n="l9">Adverso veniens sol respiciebat Olympo.</l>
               <l n="l10">Lumen ad usque humilem caulam caeleste secutos,</l>
               <l n="l11">Nec sidus regione viae caelumque fefellit:</l>
               <l n="l12">Aurea nunc etiam stellantis regia caeli</l>
               <l n="l13">Evehit et numerum Divorum altaribus augent. </l>
            </div>
            <div n="div30" type="poesis-caput">
               <head n="head">30.</head>
               <l n="l1"> Ingreditur modicam, notam stella indice, regum</l>
               <l n="l2">Maiestas peregrina domum claraque micantem</l>
               <l n="l3">Paupertate specum. Persaepe rudesque tuentem</l>
               <l n="l4">Infantis pannos, non est remorata potentem</l>
               <l n="l5">Memnonidem pietas, ne cultum et munera nato</l>
               <l n="l6">Externus praeberet Arabs verique latriae</l>
               <l n="l7">Numinis ignarus, prior ex Oriente Sabaeis</l>
               <l n="l8">Muneribus staret pius ad praesepia cultor. </l>
               <l n="l9">Multa dedere quidem fuerantque hanc pondera thuris</l>
               <l n="l10">Aurique myrrhaeque; tamen maiora reversi</l>
               <l n="l11">Dona ferunt, laeti rebus meruisse caducis</l>
               <l n="l12">Divinas Charitum fidei cum lumine gazas. </l>
            </div>
            <div n="div31" type="poesis-caput">
               <head n="head">31.</head>
               <l n="l1"> His genetrix, Arabi munus sermonis adepta, </l>
               <l n="l2">Explicat augustae cupidis mysteria prolis</l>
               <l n="l3">Et Numen sub carne latens aperitque mariti</l>
               <l n="l4">Ignaram tumuisse utero monitamque ministri</l>
               <l n="l5">Praepetis alloquio, natam descendere caelo</l>
               <l n="l6">Divinam pueri sobolem: velut ante vetustis</l>
               <l n="l7">Vatum effata libris veri praesaga sonabant. </l>
               <l n="l8">Et simul exposuit doctis oracula vatum</l>
               <l n="l9">Regibus et firma pro credulitate retexit</l>
               <l n="l10">Numinis arcanas voces ventura docentis. </l>
               <l n="l11">Virginis affatu instructi mortale fideles</l>
               <l n="l12">Numen adorarunt reges et grata precantem</l>
               <l n="l13">Virgineum extenta palmâ videre puellum. </l>
            </div>
            <div n="div32" type="poesis-caput">
               <head n="head">32.</head>
               <l n="l1"> Acceptis regum donis, Iosippus et uxor</l>
               <l n="l2">Divinam extollunt curam, quod solis Eoi</l>
               <l n="l3">Hactenus infidas gentes, cunabula natae</l>
               <l n="l4">Visere mandasset sobolis donisque levare</l>
               <l n="l5">Terrenorum inopem matrem prolisque suumque</l>
               <l n="l6">Custodem pariter, nomen genitoris habentem. </l>
               <l n="l7">Protinus ad censum legisque tributa Latinae</l>
               <l n="l8">Memnoniae numerantur opes: pars iuvit egenos,</l>
               <l n="l9">Pars etiam templum, totus cui thuris Eoi</l>
               <l n="l10">Cessit odor; modicumque suis praesentibus addunt</l>
               <l n="l11">Subsidiis, vel forte fugae divinitus ante</l>
               <l n="l12">A matre acceptae. Quantum concessit egestas, </l>
               <l n="l13">Nixa Deo quantum fuerat spes ausa, reservant. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> Iosippus vero, implendo postquam aera tulisset</l>
               <l n="l2">Caesaris edicto, templo Panchaea daturus</l>
               <l n="l3">Thura petit Solymam, quem sexta petebat ibidem</l>
               <l n="l4">Esse, quaterdenûm numerum impletura dierum</l>
               <l n="l5">Hebdomas, ut sobolem nuptae pro more iugales</l>
               <l n="l6">Expertae thalamos Virgo lustranda referret. </l>
               <l n="l7">Hinc ea, ne positam posset transgressa videri</l>
               <l n="l8">Legem (quantumvis salva quoque lege piari</l>
               <l n="l9">Non opus huic matri, iacto quae semine prolem</l>
               <l n="l10">Non dedit) abstinuit fano, se donec ab orta</l>
               <l n="l11">Prole, quaterdecies nova lux Phoebea vocaret. </l>
               <l n="l12">Adfuit haec matremque monet, cui muneris ergo</l>
               <l n="l13">Bisgeminus picta turtur cervice gemebat. </l>
               <l n="l14">Et quibus Unigena aeternus matrisque propago</l>
               <l n="l15">Una siclis redimenda fuit, Iosippus Eoa</l>
               <l n="l16">Munifica regum oblata de merce coactum,</l>
               <l n="l17">Primigeni pueri pretium legale parabat. </l>
            </div>
            <div n="div34" type="poesis-caput">
               <head n="head">34.</head>
               <l n="l1"> His ita compositis, Solymaei limina templi</l>
               <l n="l2">Pura petit genetrix puro comitata marito</l>
               <l n="l3">Atque uteri pignus fano illatura ferebat.</l>
               <l n="l4">Ventum erat ad limen, sed necdum turture mystis</l>
               <l n="l5">Deposito immundum leges superare vetabant</l>
               <l n="l6">Vestibulum, donec mysta accedente liceret</l>
               <l n="l7">Calcare alterius, quo non nisi munda valebat</l>
               <l n="l8">Ire parens, plani spatium. Purissima gressum</l>
               <l n="l9">Fixerat, immundas inter non ferre superba</l>
               <l n="l10">Stare nurus Virgo. Volucer datus atria tandem</l>
               <l n="l11">Munda dedit pretioque siclorum quinque redemptus</l>
               <l n="l12">Unigena: extremum sacris altaribus alter</l>
               <l n="l13">Arsit et implevit partus libamina turtur. </l>
            </div>
            <div n="div35" type="poesis-caput">
               <head n="head">35.</head>
               <l n="l1"> Iam templum ingressae dicam quae fama puellae</l>
               <l n="l2">Accessit sobolisque suae pro Numine cultae</l>
               <l n="l3">Prodigium. Simeon mystes, aetate senectae</l>
               <l n="l4">Confectus Simeon, Messiae encomia suetus</l>
               <l n="l5">Fari Hillelides (doctor quo patre creatus</l>
               <l n="l6">Gamaliel; quali se profecisse magistro,</l>
               <l n="l7">Discipulum, fama est, cuius conversa furentis</l>
               <l n="l8">Saevities molli cecidit vicina Damasco)</l>
               <l n="l9">Is Levita sacer, nomen virtutis adeptus, </l>
               <l n="l10">Iustitiae rectique tenax, maiore repletus</l>
               <l n="l11">Lumine praevidit, sua non resecanda severae</l>
               <l n="l12">Fila deae, donec fida quem mente colebat </l>
               <l n="l13">Praesentem aspiceret mortali luce Tonantem. </l>
               <l n="l14">Moseis eadem postquam delata fuisset</l>
               <l n="l15">Ritibus ad templum soboles matrisque puellae</l>
               <l n="l16">Virgineas premeret caelestis sarcina palmas,</l>
               <l n="l17">Iste movente Deo veniens occurrit eidem</l>
               <l n="l18">Infanti mystes laetoque trementia vultu</l>
               <l n="l19">Ora movet tacitus primum, dein lumine claro,</l>
               <l n="l20">Esse illam, quam iussa diu est longaeva senectus</l>
               <l n="l21">Expectare facem, fatorum in limine vidit. </l>
            </div>
            <div n="div36" type="poesis-caput">
               <head n="head">36.</head>
               <l n="l1"> Triste gemens Simeon gemino quod pressa doleret</l>
               <l n="l2">Infelix Iudaea iugo, quam propria labes</l>
               <l n="l3">Et vitium, externa tum maiestate Latinus</l>
               <l n="l4">Saxorum cultor stansque in cervice premebat</l>
               <l n="l5">Impius Ascalides, poterat cui esse salutis</l>
               <l n="l6">Unica spes, veniens humano in corpore Numen.</l>
               <l n="l7">Integer hoc vitae mystes fideique probatis</l>
               <l n="l8">Moribus insignis, votis deducere caelo.</l>
               <l n="l9">Assiduus, meruit pridem succedere grandi</l>
               <l n="l10">Promisso, quo non fallax, sua sciverat isto</l>
               <l n="l11">Numinis aspectu praeiturus funera, vates. </l>
               <l n="l12">Ipse idem Mariam sacra ad nymphaea ferentes</l>
               <l n="l13">Cum templi superare gradus trimaeque puellae</l>
               <l n="l14">Cerneret augustam effigiem, prospexit eodem</l>
               <l n="l15">Lumine, divinae formam vultusque parentis. </l>
               <l n="l16">Unde Ioachimum patrem sortitus amicum</l>
               <l n="l17">Atque Annam sermone frequens, dum fata sinebant,</l>
               <l n="l18">(Nam fatis cessisse, senex deflevit utrumque)</l>
               <l n="l19">Multa super natae donis, super indole, multa</l>
               <l n="l20">Scitatus, propriae fidei incrementa parabat.</l>
               <l n="l21">Attamen ignarus, tantus quo tempore princeps</l>
               <l n="l22">Gentibus ad lumen praesens veniret Idumae</l>
               <l n="l23">Ad libertatem, Simeon, studiosus avorum</l>
               <l n="l24">Scrutator vatum, stare hunc in limine sensit.</l>
               <l n="l25">Iam siquidem Iudam summis sine fascibus esse </l>
               <l n="l26">Vidit et Hebraeas stringi a raptore secures;</l>
               <l n="l27">Iam prope Chaldaeae scriptas super aggere ripae</l>
               <l n="l28">Hebdomadas numero compleri et cedere novit,</l>
               <l n="l29">Ut veniens quaecumque sibi lux credita talis</l>
               <l n="l30">Iam fuerit, nati quae proderet ora Tonantis. </l>
               <l n="l31">Ac veluti Massylus eques, ubi strenua, vinclis</l>
               <l n="l32">Libera, circumquaque latrans et odora canum vis</l>
               <l n="l33">Dente minax tutas inter nemora avia cogit</l>
               <l n="l34">Ad iaculum prodire feras; ubi tacta moveri</l>
               <l n="l35">In saltu virgulta videt strepitumque propinquae</l>
               <l n="l36">Arboris advertit fugientes cominus apros</l>
               <l n="l37">Ire putat iaculumque parat, venabula torquet </l>
               <l n="l38">Et necdum visâ numerat iam vulnera praedâ –</l>
               <l n="l39">Haud aliter Simeon venturi proxima regis</l>
               <l n="l40">Signa videns votis flagrat dum prodeat ultro</l>
               <l n="l41">Caelestis soboles et amantis praeda Prophetae. </l>
               <l n="l42">Ex Ephrataea visus tandem iste tenellus</l>
               <l n="l43">Rhinoceros, factus perfecto flore pudici</l>
               <l n="l44">Praeda sinus prodire specu temploque videri</l>
               <l n="l45">Luce palam: quem conspiciens complectitur ulnis</l>
               <l n="l46">Longaevus Simeon suspiratumque tot annis, </l>
               <l n="l47">Extremo senio tenus, inter bracchia Numen</l>
               <l n="l48">Sustinet et dulci puerum sic voce salutat: </l>
               <l n="l49">“Expectata diu venisti caelica tandem,</l>
               <l n="l50">O soboles! Famulumque sines lethale resolvi</l>
               <l n="l51">Nunc me, nate, tuum pacemque datura tuorum</l>
               <l n="l52">Verborum stat plena fides, pupilla salutem</l>
               <l n="l53">Praesentem dum sera videt clareque tuetur</l>
               <l n="l54">Lumen ut illius cunctis se flamma revelet</l>
               <l n="l55">Gentibus Hebraeaeque ingens sit gloria plebis.”</l>
            </div>
            <div n="div37" type="poesis-caput">
               <head n="head">37.</head>
               <l n="l1"> Hic iterum mirata parens, miratus Ioseph,</l>
               <l n="l2">Artubus humanis praesens testantia Numen </l>
               <l n="l3">Prodigia et populo coram, queis proditur infans</l>
               <l n="l4">Esse Deus, signis haerent; tacitaque revolvunt</l>
               <l n="l5">Mente, modis puerum quantis iam praedicat aether. </l>
               <l n="l6">Quos simul affatus Simeon sic ora resolvit:</l>
               <l n="l7">“Felices quibus est tantae data copia lucis</l>
               <l n="l8">Et constans oculorum isto de sole voluptas</l>
               <l n="l9">Atque animorum ardor: felicia viscera proli</l>
               <l n="l10">Digna reperta tuae, ô mater semperque beata</l>
               <l n="l11">Digna Deum nutrire parens!” Dein pandit eidem</l>
               <l n="l12">Talia praesagus Simeon: “En parvulus iste,</l>
               <l n="l13">Iste tuus, genetrix, infans dabit esse ruinis</l>
               <l n="l14">Plenam Israëlis plebem, sed quo auspice multi</l>
               <l n="l15">Horum inter casus fato meliore resurgent. </l>
               <l n="l16">Hunc velut expositam iaculis fodientia metam</l>
               <l n="l17">Tela petent: illum probris et morsibus illum</l>
               <l n="l18">Et linguae iaculis plebs inconsulta lacesset.</l>
               <l n="l19">Inde tuo, durae velut si cuspidis ictu</l>
               <l n="l20">Saucia membra gemant, luctu commota fatisces,</l>
               <l n="l21">Ut pateant multorum animi tacitasque revelent</l>
               <l n="l22">Edita de matre et nato suffragia<note place="foot" n="note">854 suffragia :
                suffragie</note> mentes.” </l>
            </div>
            <div n="div38" type="poesis-caput">
               <head n="head">38.</head>
               <l n="l1"> Dixerat haec Simeon, cui mox divinitus acta</l>
               <l n="l2">Successit Solymaea nurus testataque partus</l>
               <l n="l3">Virginei caeleste genus, praesentia regem</l>
               <l n="l4">Promissum pueri membra assumpsisse docebat. </l>
               <l n="l5">Haec fuit Anna decem sex supra a funere rapti</l>
               <l n="l6">Coniugis in templo lustris superaddere sueta</l>
               <l n="l7">Ieiunae pia vota gulae precibusque vocare</l>
               <l n="l8">Aeternum pacis caeli de sede satorem.</l>
               <l n="l9">Haec erat, ad funus sacros ingressa penates, </l>
               <l n="l10">Virginibus venerata nurus, cui longior aetas, </l>
               <l n="l11">Et pietas, vivendi aliis exemplar ut esset, </l>
               <l n="l12">Observata dabat: praestans sublimibus Anna</l>
               <l n="l13">Moratae vitae exemplis et prima fuisset</l>
               <l n="l14">Idea virtutis, si non coluisset eandem</l>
               <l n="l15">Virtutum Regina domum Mariaeque suprema</l>
               <l n="l16">Demeret hanc illi morum excellentia<note place="foot" n="note">870
                excellentia : exbellentia</note> famam. </l>
               <l n="l17">Viderat hanc Anna et coluit rectique tenellam</l>
               <l n="l18">Observabat anus dantem documenta puellam. </l>
               <l n="l19">Hanc etiam (supero patuit quod lumine) regis</l>
               <l n="l20">Esse puerperio, maestam expectatus Idumen</l>
               <l n="l21">Qui torquet, matrem electam, cum trima subisset</l>
               <l n="l22">Delubrum: unde sacrae maior reverentia nymphae</l>
               <l n="l23">Et studium obsequii vehemens accesserat Annae. </l>
               <l n="l24">Momento, divina sui cum pignore ventris</l>
               <l n="l25">Quo templum subiit genetrix, advenit et Anna</l>
               <l n="l26">Vota animi factura Deo – mirabile! – nuper</l>
               <l n="l27">In templo notae videt inter brachia nymphae, </l>
               <l n="l28">Natum ubi fulgere Ducem. Quem vertice prono</l>
               <l n="l29">Intuita, afflictae tandem affulsisse ferebat</l>
               <l n="l30">Messiae optatum Iudaeae et gentibus astrum.</l>
               <l n="l31">Praesentem vero populum, puerique trahentis</l>
               <l n="l32">Corda decus famamque sui testesque videntem</l>
               <l n="l33">Imperii, visum vario sermone teneri, </l>
               <l n="l34">Mens non una ligat: vocesque prophetidis alter</l>
               <l n="l35">Somnia grandaevumque alter Simeona putabat</l>
               <l n="l36">Delirare senem, puero, cui mater egena</l>
               <l n="l37">Servilisque pater, qui armis et finibus amplam</l>
               <l n="l38">Cessuram vili domino balbutit Idumen. </l>
               <l n="l39">Pars tamen et mystam longae probitate senectae</l>
               <l n="l40">Et celebrem virtute nurum viduique probatam</l>
               <l n="l41">Laude thori monitisque parem caelestibus Annam, </l>
               <l n="l42">Credebant non vana loqui. Plerisque sed aequum</l>
               <l n="l43">Iudicii lumen, recutitae propria gentis</l>
               <l n="l44">Sustulit improbitas terrenorumque cupido;</l>
               <l n="l45">Quos nimium caecae damnata in faenora mentis</l>
               <l n="l46">Fert acies, nec fata sequens reflectit ad aevum. </l>
            </div>
            <div n="div39" type="poesis-caput">
               <head n="head">39.</head>
               <l n="l1"> Ritibus expletis parvaeque in templa ferendae</l>
               <l n="l2">Praecepto sobolis, pavidus discedit uterque</l>
               <l n="l3">Urbe statim coniux: Galilaeis fallere tectis</l>
               <l n="l4">Herodis rabiem similes fugientibus ibant. </l>
               <l n="l5">Horum etenim timidas iam forte impleverat aures, </l>
               <l n="l6">Tergemini regis Solymaeam adventus in urbem, </l>
               <l n="l7">Divini pueri manifesto sidere cunas</l>
               <l n="l8">Scitantis. Novere etiam pandentibus ipsis</l>
               <l n="l9">Regibus, Eoas iussis caelestibus oras</l>
               <l n="l10">Mutata tentare via, ne dira tyranni</l>
               <l n="l11">De puero edocta auderet crudele nefandum</l>
               <l n="l12">Saevities. Herodem etiam novere secutum</l>
               <l n="l13">Urbis adulantis murmur quaesitaque vatum</l>
               <l n="l14">Carmina natalem pueri referentia Bethlem.</l>
               <l n="l15">Tum viduae afflatique Deo templo edita mystae, </l>
               <l n="l16">Iamque etiam in totum diffusa oracula vulgus, </l>
               <l n="l17">Sollicitam nati trepidamque pavere monebant, </l>
               <l n="l18">Molirique fugam suspecta ex urbe parentem,</l>
               <l n="l19">Unde petita istud complexa est Nazara sidus. </l>
            </div>
            <div n="div40" type="poesis-caput">
               <head n="head">40.</head>
               <l n="l1"> Interea Eoos reduces Bethleme Dynastas</l>
               <l n="l2">Herodes tardare dolens, faustaque recepti</l>
               <l n="l3">In templo pueri multorum voce, tyrannus</l>
               <l n="l4">Offensus saevire parat totaque requiri</l>
               <l n="l5">Tollendum ferro<note place="foot" n="note">924 ferro : terro</note>
            infantem praecepit Idume.</l>
               <l n="l6">Mox tamen aethereus iussis crudelibus Ales</l>
               <l n="l7">Nuntius occurrit pressisque sopore mariti</l>
               <l n="l8">Hoc animum sermone docet monitorque fidelis</l>
               <l n="l9">Instruit, ut volucres iustus pavor adderet alas:</l>
               <l n="l10">“Surge age Iosippe et puerum puerique parentem</l>
               <l n="l11">Tolle domo ignotumque hospes fac vise Canopum</l>
               <l n="l12">Et procul Isiaci fias novus accola Nili.</l>
               <l n="l13">Dumque ego te Phariis monitum discedere regnis</l>
               <l n="l14">Iussero, Niliacis deges securus arenis. </l>
               <l n="l15">Causa fugae furor est et mors quam regia nato</l>
               <l n="l16">Cuspis et immitis Solymi parat ira tyranni. </l>
               <l n="l17">Rumpe moras longumque viae nec linque laborem!</l>
               <l n="l18">Mutandae sedes; ne te hic aurora morantem</l>
               <l n="l19">Inveniat, cave! Praecipites sunt regibus irae</l>
               <l n="l20">Alatique pedes, tutum et placabile numquam</l>
               <l n="l21">Regnandi ambitio. Non est formidinis expers</l>
               <l n="l22">Aut sceleris ventura dies: mora nulla, recede!”</l>
            </div>
            <div n="div41" type="poesis-caput">
               <head n="head">41.</head>
               <l n="l1"> Iosippi praeclara fides! Vix ardua iussa</l>
               <l n="l2">Dixerat aethereus, Pharias ut abiret in oras, </l>
               <l n="l3">Aliger, exurgit trepidans monitaque pericli</l>
               <l n="l4">Coniuge compositis dubio non aethere iussae</l>
               <l n="l5">Quae poterant apta esse viae, non visus abivit.</l>
               <l n="l6">Tunc altus sopor urbis erat; quare ille nec unum</l>
               <l n="l7">Vicinum quem tecta dabant affatus amicum,</l>
               <l n="l8">Ne qua viae fieret mora, vel deprensa pateret</l>
               <l n="l9">Causa fugae, tellusque fugae praefixa. Volentem</l>
               <l n="l10">Terga sequi, ignarum biviis ut falleret hostem,</l>
               <l n="l11">Urbe volat; puerum et matrem per devia ducit</l>
               <l n="l12">Et Solymae adverso gressus in pulvere figit</l>
               <l n="l13">Curarum plenus pavidusque, immitia donec</l>
               <l n="l14">Regna vagus vertat, tota submotus Idume. </l>
            </div>
            <div n="div42" type="poesis-caput">
               <head n="head">42.</head>
               <l n="l1"> Proxima nocturnas ubi lux compresserat umbras, </l>
               <l n="l2">Nazaridum celsa iam regius urbe satelles</l>
               <l n="l3">Saevus adest. Mariae sponsoque habitata requirit</l>
               <l n="l4">Limina, maternum opperiens ad funera pignus.</l>
               <l n="l5">Rex etenim auditis viduae mystaeque superbis, </l>
               <l n="l6">Queis pueri aspecto vultu delubra replerant, </l>
               <l n="l7">Auspiciis, versuta pecus submittit, amice</l>
               <l n="l8">Qui Viduam in templo et limen Simeonis adirent</l>
               <l n="l9">Fatorum cupidi et caeli responsa petentes</l>
               <l n="l10">Discere et infido demum sermone rogarent, </l>
               <l n="l11">Infantis qua gente foret, cui pacta marito, </l>
               <l n="l12">Quave tribu, quave urbe parens. Quibus aequa profari</l>
               <l n="l13">Nulla mora est et cuncta, nihil crudele timentes</l>
               <l n="l14">Expediunt, rapido nil servitura tyranno, </l>
            </div>
            <div n="div43" type="poesis-caput">
               <head n="head">43.</head>
               <l n="l1"> His ita compertis immitia iussa satelles</l>
               <l n="l2">Accipit et ferro volat incursare quietas</l>
               <l n="l3">Nazaridas. Doctusque sacro de limine, portas</l>
               <l n="l4">Invadit miransque datis occurrere nullum</l>
               <l n="l5">Vocibus, explorat cunctos violenta recessus</l>
               <l n="l6">Saevities, si posset heros reperire latentes</l>
               <l n="l7">Cum puero regisque metum mucrone levare. </l>
               <l n="l8">Ut rabies quaerendo omnis consumpta, propinquos</l>
               <l n="l9">Exagitant, adduntque minas, ubi mater, ubi infans</l>
               <l n="l10">Poscentes, crudele genus feritasque cruenta</l>
               <l n="l11">Carnifices. Quibus ingratum vox omnibus una</l>
               <l n="l12">Responsum fuit: occiduo Phaëtonte maritum, </l>
               <l n="l13">Et matrem cum prole sinus implente parentis</l>
               <l n="l14">Observasse domi; sed quo nox ultima patrem, </l>
               <l n="l15">Quo puerum matremque tulit, par possidet omnes</l>
               <l n="l16">Et stupor et taciti par ignorantia facti. </l>
               <l n="l17">Attonitus dictis miles, calet omnibus ultro</l>
               <l n="l18">Tentatis urbi vicina per arva laresque</l>
               <l n="l19">Rurales, illos si forte domestica rerum</l>
               <l n="l20">Prodire in campos et rura subegit egestas,</l>
               <l n="l21">Quaerere regalem praedam: tamen omnia frustra</l>
               <l n="l22">Experti speque abiecta vestigia torquent</l>
               <l n="l23">Ad Solymaea, quibus digressi tecta, docentque</l>
               <l n="l24">Iussam ausis tentare necem frustrato ut omnis</l>
               <l n="l25">Quaesiti labor infantis remque ordine pandunt. </l>
            </div>
            <div n="div44" type="poesis-caput">
               <head n="head">44.</head>
               <l n="l1"> Hic princeps augere metum famamque putare</l>
               <l n="l2">Non falsam Hebraei pueri, quem fata furenti</l>
               <l n="l3">Eriperent regnumque fuga facesque pararent.</l>
               <l n="l4">Depositurus erat rabiem, ratus esse potenti</l>
               <l n="l5">Nequicquam obniti fato, nisi dira priores</l>
               <l n="l6">Principis irati flammas acuisset Erinnys.</l>
               <l n="l7">Haec etenim pudori dotes, praeconia et altae</l>
               <l n="l8">Semina virtutis bene contemplata, pavori</l>
               <l n="l9">Succubuit, ne frontis honor regalis adeptus</l>
               <l n="l10">Imperium scelus omne, Stygis quo vipera gaudet, </l>
               <l n="l11">Opprimat et solum vitio discriminet Orcum. </l>
               <l n="l12">Haec itaque Herodis natum crudelibus ausis</l>
               <l n="l13">Pectus, ad infantis suprema pericula versat.</l>
               <l n="l14">Qui sobolem partesque thori cognataque ferro</l>
               <l n="l15">Corpora discerpit, quid erat suadere protervo</l>
               <l n="l16">Ascalidae imbellis fatum complere puelli?</l>
               <l n="l17">At quia lugebat Furiarum pessima prolem</l>
               <l n="l18">Virgineam caelo tutam, diffidere pravis</l>
               <l n="l19">Consiliis validisque minus pro more futuris</l>
               <l n="l20">Incipit irasci insidiis. Sine crimine tandem</l>
               <l n="l21">Ne foret, immitem scelere hoc animavit Erinnys</l>
               <l n="l22">Sic affata Ducem: “Iudaeae summa potestas</l>
               <l n="l23">Egregium decus est, unus quam terreat infans</l>
               <l n="l24">Quem neque vi possit, duro neque perdere ferro!</l>
               <l n="l25">Anne vides veluti, princeps, te subdita laudat </l>
               <l n="l26">Proculcetque fides? Puerum tua sceptra petentem</l>
               <l n="l27">Occulit et tacitis hunc regno extollere votis</l>
               <l n="l28">Plebs infida cupit lumenque orientis adorat?</l>
               <l n="l29">Perfidiae neque causa deest: Iesseius ille</l>
               <l n="l30">Creditur, Hebraeum solium qui postulat heres, </l>
               <l n="l31">Davidis soboles iusteque putatur avitos</l>
               <l n="l32">Poscere ab externo possessos principe fasces.</l>
               <l n="l33">Hunc populi suspirat amor, tibi plebis apertum</l>
               <l n="l34">Est odium! Nisi te ferro tuearis, inane</l>
               <l n="l35">Regis nomen habes<note place="foot" n="note">1029 habes :
            habet</note>: perdit fortuna paratum</l>
               <l n="l36">Sanguine, ni pariter servetur sanguine regnum. </l>
               <l n="l37">Ut regnes, dura efficiet mollisque potestas,</l>
               <l n="l38">Ut pereas, nec solius te purpura regni</l>
               <l n="l39">Deseret invitum: solio qui decidit, alte</l>
               <l n="l40">Praecipitat: gravis haec, extremi funeris expers</l>
               <l n="l41">Esse ruina nequit. Detracto murice, fatis</l>
               <l n="l42">Proximus est princeps; augusto vertice frangi</l>
               <l n="l43">Regalis nescit, fracto nisi vertice, splendor. </l>
               <l n="l44">Nunc audi quid agas: puerum, Davidica Bethlem</l>
               <l n="l45">Cuius habet cunas, eadem servabit amatum, </l>
               <l n="l46">In spem Iessiaci generis regnique nepotem.</l>
               <l n="l47">Edictum fer tale volo, quo tota gravetur</l>
               <l n="l48">Ephratae regio: puerum Davidis ab alma</l>
               <l n="l49">Stirpe ortum accepisse refer partusque recentis</l>
               <l n="l50">Esse locum Bethlem latebrasque morantis ibidem</l>
               <l n="l51">Rumor habet; te servandi quia sanguinis alti</l>
               <l n="l52">Cura tenet, puerum regali limine sistant, </l>
               <l n="l53">Regales habiturum aedes, ne casus eundem</l>
               <l n="l54">Invidus extinguat: quod si parere recusent,</l>
               <l n="l55">Bima cadat soboles ferro Ephrataea minore. </l>
               <l n="l56">Hinc tibi securo regni, vel proditus ultro</l>
               <l n="l57">Tutelae sub iura tuae, regalibus infans</l>
               <l n="l58">Succedit tectis, quem suscepisse profusae</l>
               <l n="l59">Laetitiae ad speciem signis, monstrabis abundè </l>
               <l n="l60">Servandae augustae sobolis te laude teneri. </l>
               <l n="l61">Interea, prout ipse tuis dabis utile rebus</l>
               <l n="l62">Consilium, poteris securis fraudibus uti:</l>
               <l n="l63">Nam puerum facilis labor est extinguere, nulla</l>
               <l n="l64">Funeris invidia. Quod si male provida Bethlem</l>
               <l n="l65">Prolem scire neget, ferro tunc utere princeps:</l>
               <l n="l66">Ephrataea omnes fac lugeat ora puellos,</l>
               <l n="l67">Quos inter tunc iste cadet qui quaeritur infans.</l>
               <l n="l68">Haec animo par ira tuo; nec fata verere, </l>
               <l n="l69">Sollicitos nam fata iuvant. Dicenda nec ista est</l>
               <l n="l70">Saevities, sed fama Ducum qui frontis honorem, </l>
               <l n="l71">Quando opus est, fas semper habent mucrone tueri.”</l>
            </div>
            <div n="div45" type="poesis-caput">
               <head n="head">45.</head>
               <l n="l1"> Advertit propriis dare Erinnyn idonea votis</l>
               <l n="l2">Consilia Herodes, cui erat feralibus ausis</l>
               <l n="l3">Par ardor. Scripti signavit protinus astum</l>
               <l n="l4">Edicti, quo tota alto ceu fulmine tacta</l>
               <l n="l5">Intremuit regio et Bethlem funusque daturae</l>
               <l n="l6">Ephrataeae ululant percussae pectora matres:</l>
               <l n="l7">“Quis puer hic, aiunt, soboles quae sanguinis ista</l>
               <l n="l8">Iessiaci, nostrae prolis tradenda periclo</l>
               <l n="l9">Quaeritur? Ignaram pueri quae territa urbem</l>
               <l n="l10">Pernicies? Non is puerum, vult iste cruentus</l>
               <l n="l11">Parricida suo speciem praebere furori,</l>
               <l n="l12">Quo genus Hebraeum iugulet nosterque parabit</l>
               <l n="l13">Initium ferale error primumque recentes</l>
               <l n="l14">Destinat ad caedem fetus, ut postea vulgus</l>
               <l n="l15">Impius in reliquum ferro grassetur et igni!”</l>
               <l n="l16">Nulla timoris erant, luctusque ignara parentum</l>
               <l n="l17">Tecta, quibus teneri torquebant ubera nati. </l>
               <l n="l18">Non alius status urbis erat, quam Marte secundo</l>
               <l n="l19">Hostis Arabs, aut Assyrius si moenia victor</l>
               <l n="l20">Scanderet et victis instaret acinace muris.</l>
            </div>
            <div n="div46" type="poesis-caput">
               <head n="head">46.</head>
               <l n="l1"> At populi fremitum, matrumque immota querelas</l>
               <l n="l2">Sustinet Herodis rabies: dare funera saevus</l>
               <l n="l3">Imperat atque omnes scrutari cuspide cunas. </l>
               <l n="l4">Saevit atrox ferrum primusque effusus in urbem</l>
               <l n="l5">Ardor Ephrataeam; fusa hinc per rura, per agros,</l>
               <l n="l6">Oppida barbaries plusquam vicina fatigat.</l>
               <l n="l7">Quis matrum lacrymas, luctus, puerosque virile</l>
               <l n="l8">Servandi studium, natorum infausta praeire</l>
               <l n="l9">Impavidas quam fata sequi, quis inania iusto</l>
               <l n="l10">Aequabit lamenta sono? Non si mihi Sulmo</l>
               <l n="l11">Arcanos reseret, non si mihi Mantua fontes. </l>
            </div>
            <div n="div47" type="poesis-caput">
               <head n="head">47.</head>
               <l n="l1"> Mater erat Dorcas, simili sibi pignora sexu</l>
               <l n="l2">Terna tulit primis pacti quae coniugis annis.</l>
               <l n="l3">Hannus erat coniux, agri ditissimus Hannus,</l>
               <l n="l4">Laeta cui tandem sobolem connixa gemellam</l>
               <l n="l5">Dorcas, utrumque marem primumque vocavit Abelum.</l>
               <l n="l6">Alter erat Samuel, sed quem legalè cruentus </l>
               <l n="l7">Occidit culter puerumque a lege gementem</l>
               <l n="l8">Praeputii dolor extinxit; maestaeque remansit</l>
               <l n="l9">Dorcadi tunc solus spes posteritatis Abelus. </l>
               <l n="l10">Iam Phaeton bissena anni compleverat astra</l>
               <l n="l11">Crescenti puero, sed qui ne cresceret ultra,</l>
               <l n="l12">Obfuit Herodes. Illo mandante satelles</l>
               <l n="l13">Irruit in matrem pignusque quod ipsa reductâ</l>
               <l n="l14">Parte domus, conata feras eludere leges, </l>
               <l n="l15">Abdiderat, proferre iubet. Negat illa recentem</l>
               <l n="l16">Esse sibi puerum; sed semen inutile ferro</l>
               <l n="l17">Femineum ostentat Dorcas: pro stirpe virili</l>
               <l n="l18">Tercentum vocat ore deos, Martemque Iovemque</l>
               <l n="l19">Neptunumque Thetinque Chaosque Erebumque profundum</l>
               <l n="l20">Tergeminamque Hecaten, tria virginis ora Dianae, </l>
               <l n="l21">Si Gradivigenis forsan venerata Latinis, </l>
               <l n="l22">Terreret Calabros iurata potentia vernas. </l>
               <l n="l23">His tamen intrepidis, crines effusa vocatos</l>
               <l n="l24">Testatur moritura Deos et veste recincta</l>
               <l n="l25">Pectora nuda manu pulsat: per conscia veri</l>
               <l n="l26">Sidera perque ipsum Capitoli immobile saxum </l>
               <l n="l27">Tarpeiosque lares tortorum immite furentum</l>
               <l n="l28">Flectere corda parat genetrix, cumulata sed illic</l>
               <l n="l29">Mille parum cautis, periuria matribus obsunt. </l>
               <l n="l30">Fit iurata fides regalis vilibus irae</l>
               <l n="l31">Mancipiis suspecta magis, violentior unde</l>
               <l n="l32">Ad secreta ruit quaerenda cubilia miles. </l>
               <l n="l33">Dorcas ut advertit saevos propiore ministros</l>
               <l n="l34">Iam latebris instare loco, ne forte tumultu</l>
               <l n="l35">Territus in proprium, quem tunc sopor altus habebat, </l>
               <l n="l36">Discrimen ploraret Abel, orare severos</l>
               <l n="l37">Blanda fuit, vacuo prolis discedere tecto</l>
               <l n="l38">Carnifices pretiumque dabat non vile. Sed illi</l>
               <l n="l39">Nec prece nec pretio moti. Mucrone furentes</l>
               <l n="l40">Qualibet occultam sobolem scitantur ab umbra. </l>
            </div>
            <div n="div48" type="poesis-caput">
               <head n="head">48.</head>
               <l n="l1"> Compactus tabulis paries fuit ultimus unus</l>
               <l n="l2">Integer et nullo sectus discrimine portae, </l>
               <l n="l3">Cui superesse domûs potuit pars nulla videri. </l>
               <l n="l4">Parva tamen retro fuerat secreta locandis</l>
               <l n="l5">Area servandisque opibus, quas abdere vellent, </l>
               <l n="l6">Atque una patuit tabula locus ille refixa.</l>
               <l n="l7">Hoc latebris apto spatio celavit Abelum</l>
               <l n="l8">Dorcas. Effugisset Abel hac arte cruentum</l>
               <l n="l9">Mucronem, strepitu victo nisi limina somno</l>
               <l n="l10">Clamore implesset, seque ad sua fata parasset. </l>
               <l n="l11">Et licet insonti puero comes addita nutrix,</l>
               <l n="l12">Fida quidem custos mollisque ministra soporis,</l>
               <l n="l13">Securi tamen atque aliquid crudele vereri</l>
               <l n="l14">Ignari infantis, sollers quantumlibet omnes</l>
               <l n="l15">Ire per illecebras, nequiit suspendere fletum. </l>
               <l n="l16">Tunc rabidus miles puerum qua flere notavit</l>
               <l n="l17">Parte furit, sobolem poscit tabulasque refigit, </l>
               <l n="l18">Inventum rapuit. Veluti si mitia campi</l>
               <l n="l19">Gramina tondentem mollem lupus involet agnum, </l>
               <l n="l20">Sic teneram pueri rabies petit effera praedam. </l>
               <l n="l21">Cuspide mox raptum iugulat, dein pectus acerbo</l>
               <l n="l22">Transadigit versare perito viscera ferro. </l>
               <l n="l23">Ut simul et pueri gemitum vocemque supremam</l>
               <l n="l24">Excepit genetrix, subito labefacta dolore</l>
               <l n="l25">Lapsa solo est, iam certa mori. Miserabilis Hannus, </l>
               <l n="l26">Et dubius sua quo vertat valitura parentis</l>
               <l n="l27">Auxilia, ut sobolem genitor, dum Dorcada fidus</l>
               <l n="l28">Ingeminat coniux, fatum complevit uterque.</l>
               <l n="l29">Ense puer cecidit, periit sine cuspide mater:</l>
               <l n="l30">Hanc animi dolor, hunc regnandi insana cupido, </l>
               <l n="l31">Hanc mentis pietas, illum perversa tyranni</l>
               <l n="l32">Sustulit ambitio. Tanta pietate parentis</l>
               <l n="l33">Exitus infelix; tanta impietate triumphat</l>
               <l n="l34">Filius: hanc melior rapuit, felicior istum</l>
               <l n="l35">Causa, recens nato quod sit data victima Verbo. </l>
               <l n="l36">Hannus utrumque una maestus collegit in urna;</l>
               <l n="l37">Unum utroque etiam signavit nomine marmor. </l>
               <l n="l38">Hic Dorcas genetrix et Abelus filius, ambo</l>
               <l n="l39">Exanimes a morte iacent: ruit illa dolore,</l>
               <l n="l40">Hic ferro; duplexque dolor patrisque virique</l>
               <l n="l41">Mollius hoc saxum quam sit dolor ipse, paravit. </l>
            </div>
            <div n="div49" type="poesis-caput">
               <head n="head">49.</head>
               <l n="l1"> Quis reliquos matrum casus obiectaque ferro</l>
               <l n="l2">Pectora, quis raptos ipsis tortoribus enses, </l>
               <l n="l3">Quis patrum oppositas Solymis mucronibus iras,</l>
               <l n="l4">Quis gemitus posset, quis femineos ululatus</l>
               <l n="l5">Effari? Non si pleno me fonte rigasset</l>
               <l n="l6">Docta Hypocrene, si totum Helicona dedisset</l>
               <l n="l7">Phoebus et ex ipso melior me culmine Pindi</l>
               <l n="l8">Umbraret laurus, tantae nec caedis acervos</l>
               <l n="l9">Dicere, nec nuruum luctus lacrymasque valerem.</l>
               <l n="l10">Haec si Pelignus mutatis addere formis</l>
               <l n="l11">Tentasset vates, habuit qui cognita necdum</l>
               <l n="l12">Naso Tomitanus natorum haec funera, duro</l>
               <l n="l13">Plurima manasset Niobe Bethlemia saxo. </l>
            </div>
          
        </div>
        <div type="poesis-liber" met="hexameter" n="div10">
            <head n="head">LIBER X. IESSEIDOS </head>
            <div n="div1" type="poesis-caput">
               <head n="head">1.</head>
               <l n="l1"> At peregrina domus, proles, Iosippus et uxor, </l>
               <l n="l2">Obscurae reliquum noctis, qua cesserat urbe</l>
               <l n="l3">Nazaridum, celerabat iter. Quos mane sinistro</l>
               <l n="l4">A latere exurgens Titan feriebat euntes. </l>
               <l n="l5">Calcato torrente, patrum cui voce Cisoni </l>
               <l n="l6">Nomen inest, quae rura vetus tenet incola Moab</l>
               <l n="l7">Emenso Iordane premunt camposque pererrant</l>
               <l n="l8">Ignotosque lares; lentoque bitumine crassam</l>
               <l n="l9">Retro Asphaltiten (ubi adhuc fumantibus undis</l>
               <l n="l10">Testantur spissae Sodomaea incendia nubes)</l>
               <l n="l11">Incedunt, dextro lateri, medio aequore Bethlem</l>
               <l n="l12">Opposita, Solymasque arces regemque caventes. </l>
               <l n="l13">Qui licet adversi potuissent litore ponti,</l>
               <l n="l14">Sidoniis Nilum Tyriisque petentibus ingens</l>
               <l n="l15">Qui ratibus patet, in mollem breviore Canopum</l>
               <l n="l16">Festinare via, sed quod minor illa pericli</l>
               <l n="l17">Visa foret caedisque minor, qua regia ludi</l>
               <l n="l18">Posset saevities; fugientes transtulit Arnon</l>
               <l n="l19">Monte cadens, amnis dictus par montibus Arnon. </l>
               <l n="l20">Hinc Madianiten voluitque subire recessus</l>
               <l n="l21">Petrosos Arabum; cavitque ignota viarum</l>
               <l n="l22">Ludibria, aethereo sed non sine flamine Ioseph. </l>
               <l n="l23">Huic etenim ignaro postquam pede pressa locorum</l>
               <l n="l24">Devia, fallaces correxit semita gressus</l>
               <l n="l25">Aligeri monstrata fide. Dextrum ille dolosi</l>
               <l n="l26">Nam bivii dum torquet iter, non dexter in urbes</l>
               <l n="l27">Tendebat, queis caeca infantum caede furebat</l>
               <l n="l28">Ambitio, praesens ne, quod fugiebat, adiret </l>
               <l n="l29">Discrimen puer. Opposito vitare furorem</l>
               <l n="l30">Pulvere, sidereus monuit non segnè minister. </l>
               <l n="l31">Ille sequens monitorem, alio mox tramite tutum</l>
               <l n="l32">Carpit iter, secura premens vestigia, pravae</l>
               <l n="l33">Concussus terrore viae puerique periclo. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Dum graditur lenti neque quid vitale ferentis</l>
               <l n="l2">In longum protensa maris prope litora, spectat</l>
               <l n="l3">Illam Arabum primam Petraei nominis urbem, </l>
               <l n="l4">Unde Deo adversa veniens ab origine coniux</l>
               <l n="l5">Rutha dedit claros mater Iesseia reges. </l>
               <l n="l6">Nec tamen hanc subeunt, soliti vitare superbas</l>
               <l n="l7">Divitiis fastusque urbes, nisi forsitan escas</l>
               <l n="l8">Cum peterent; licet his plerumque vel obvia villae</l>
               <l n="l9">Ruralis fornax, parvi aut domus hospita tecti</l>
               <l n="l10">Redderet acceptos alimenta aequantia nummos. </l>
            </div>
            <div n="div3" type="poesis-caput">
               <head n="head">3.</head>
               <l n="l1"> Aspiciens Arabae Iosippus moenia Petrae</l>
               <l n="l2">Haec fertur versasse animo: “Iam cessimus oris,</l>
               <l n="l3">Immitis Iudaea, tuis, evasimus enses</l>
               <l n="l4">Regis inhumani. Nos hac subsistere terra</l>
               <l n="l5">Quis prohibet tutisque Petrae considere tectis?</l>
               <l n="l6">Nos multo iam sole vagos annona reliquit </l>
               <l n="l7">Annonaeque fides, pretium. Si tecta subire</l>
               <l n="l8">Haec liceat, servire meum dabit ista laborem</l>
               <l n="l9">Hospitibus non dura suis urbs, unde petito</l>
               <l n="l10">Concidet haec rerum praesens angustia lucro. </l>
               <l n="l11">Urbs domui cognata meae sanctisque Boozi</l>
               <l n="l12">Dignatae thalamis (nostrae quae stirpis origo est,</l>
               <l n="l13">Saepe pater dixit) tellus est patria Ruthae </l>
               <l n="l14">Germanaeque nurus Orphae. Cui forsan ibidem</l>
               <l n="l15">Crescit adhuc soboles, veniens sed sanguine longo, </l>
               <l n="l16">Siqua tamen superest, ignota latebit utrosque</l>
               <l n="l17">Posteritas, nimium distans a fonte propago. </l>
               <l n="l18">Cognatis si Petra famem fugientibus olim</l>
               <l n="l19">Non ingrata fuit, nobis metuentibus iram</l>
               <l n="l20">Principis, humanum fas desperare vetabit</l>
               <l n="l21">Hospitium nosque hospitibus quaesita labore</l>
               <l n="l22">Lucra dabunt non esse graves urbisque protervos. </l>
               <l n="l23">Nos ultra nec terror agit, neque caelicus Ales</l>
               <l n="l24">Admonuit fortasse aliter, cui barbara regis</l>
               <l n="l25">Immodici irarum satis est eludere vota</l>
               <l n="l26">Aegypti Nilique via. Sat forte iubenti</l>
               <l n="l27">Paruimus tutoque infans servatus asylo, </l>
               <l n="l28">Externa evasit Solymas regione secures.” </l>
               <l n="l29">Talia dicentem nox occupat, ipsaque mentis</l>
               <l n="l30">Perplexae tenebris maiores adicit umbras. </l>
            </div>
            <div n="div4" type="poesis-caput">
               <head n="head">4.</head>
               <l n="l1"> Non procul inde, urbi Petrae subiecta patebat</l>
               <l n="l2">Planities frugum sterilis, nisi pauca recisis,</l>
               <l n="l3">Quod spectata procul, properata mapalia ramis</l>
               <l n="l4">Gramineo pasci signabant flore bidentes. </l>
               <l n="l5">Caetera campus habet nulli mansuetus aratro:</l>
               <l n="l6">Rarae herbae tellus, plantarum degener, unam</l>
               <l n="l7">Si palmam excipias, sabulo quae surgere felix, </l>
               <l n="l8">Factura haud numerum, si, expers ne graminis esset, </l>
               <l n="l9">Altera non eodem crevisset in aequore coniux. </l>
               <l n="l10">Huc tulit errantem, simul hic sub frondibus altis</l>
               <l n="l11">Iosippum obscurus subigit consistere vesper. </l>
               <l n="l12">Hospitium tunc palma dabat, quae fusa per orbem</l>
               <l n="l13">Frangebat nimiam foliis pendentibus aethram. </l>
               <l n="l14">Haec etenim tantus melius tegeretur ut hospes, </l>
               <l n="l15">Vertice curvato celsas demisit in imum</l>
               <l n="l16">Atque solo tenus, hospitii pro pariete frondes </l>
               <l n="l17">Et faciles carpi dabat ad solacia fructus. </l>
               <l n="l18">Hoc plantae gratam sese formantis in aedem</l>
               <l n="l19">Obsequium, iam prodigiis assueta iugalis</l>
               <l n="l20">Virginitas, mirata nihil servire quod optet</l>
               <l n="l21">Authori natura suo matrisque papillas</l>
               <l n="l22">Torquentem puerum Numen quod stipes adoret. </l>
               <l n="l23">Laeta videt tectoque velut sub frondibus illis</l>
               <l n="l24">Hospita consedit tutos sortita penates. </l>
            </div>
            <div n="div5" type="poesis-caput">
               <head n="head">5.</head>
               <l n="l1"> Composito necdum curae titubante prioris</l>
               <l n="l2">Arbitrio – num rura petat quae Nilus inundat, </l>
               <l n="l3">Aut animae secura suae iam viscera sponsae</l>
               <l n="l4">Illa Arabum regione premat – contraire supernis</l>
               <l n="l5">Difficilis iussis animo pugnabat Ioseph. </l>
               <l n="l6">Haec meditans nuda corpus componit arena</l>
               <l n="l7">Et caput innixus dextra compressa quieti</l>
               <l n="l8">Lumina componit recipitque in membra soporem. </l>
               <l n="l9">Ut bona pars noctis somno data, cernit eundem</l>
               <l n="l10">
                  <corr n="corr">Iosippus</corr> caeli genium, divina recentis</l>
               <l n="l11">Qui tulerat mandata fugae. Cui ille iubentis</l>
               <l n="l12">Numinis interpres fari sic incipit Ales: </l>
               <l n="l13">“Non ego te, Iosippe, viae committere dixi, </l>
               <l n="l14">Ut Pharii tantum regni tutumque Canopi</l>
               <l n="l15">Aggredereris iter; nec, quod satis esse putabas</l>
               <l n="l16">Ut secura Arabum tellus Petraeque tenerent</l>
               <l n="l17">Impavidum cives. Te Memphin et Isidis arva, </l>
               <l n="l18">Te volui spectare Pharon iussique fluentem</l>
               <l n="l19">Nilon ut amne bibas! Quare his, ubi lutea noctem</l>
               <l n="l20">Adveniens Aurora premet, te proripe terris </l>
               <l n="l21">Subditaque Isiacae, iubeo, pete rura iuvencae.” </l>
               <l n="l22">Caelicus his dictis memorique in corde repostis</l>
               <l n="l23">Deserit interpres Iosippum delapsus in auras. </l>
               <l n="l24">Ille ubi proiectos somno collegerat artus, </l>
               <l n="l25">Mox legit apparens quae nocte locaverat Ales</l>
               <l n="l26">In memori sibi mente notas veteremque figuram</l>
               <l n="l27">Aligeri monitusque novos: ipsoque iuberi</l>
               <l n="l28">Edidicit, celebres sistris crepitantibus oras</l>
               <l n="l29">Atque ipsas Nili petere arva rigantis arenas. </l>
               <l n="l30">Necdum Aurora polo formosi arriserat ore</l>
               <l n="l31">Luciferi, cum divinis meditante marito</l>
               <l n="l32">Parere imperiis Genetrix vigilaret et altum</l>
               <l n="l33">More suo, puero super humanaeque salutis</l>
               <l n="l34">Ordine multa super, tacitis affectibus iret.</l>
               <l n="l35">Cumque Deo sese per verba precantia servam</l>
               <l n="l36">Offerret, voluit sponsae mox visa patere</l>
               <l n="l37">Somnia Iosephus, turbare sed otia mentis</l>
               <l n="l38">Virgineae divina timet noctisque minores</l>
               <l n="l39">Expectat tenebras, donec perfusa supernis</l>
               <l n="l40">Roribus a votis animo flagrante rediret. </l>
            </div>
            <div n="div6" type="poesis-caput">
               <head n="head">6.</head>
               <l n="l1"> Coeperat Eoas coniux Tithonia flammas</l>
               <l n="l2">Spargere et a tergo positis de montibus auras</l>
               <l n="l3">Irradiabat (erant Galaad, iuga pascua, montes)</l>
               <l n="l4">Memnoniis lotus consurgens Lucifer undis.</l>
               <l n="l5">Vespere demissos, alto modo stipite ramos</l>
               <l n="l6">Hospita palma legens collectaque vertice tota</l>
               <l n="l7">Ramorum coma nocturnum dimovit ituris</l>
               <l n="l8">Hospitibus tectum ostenditque novo ore micantem </l>
               <l n="l9">Et matutino ridentem Phosphoron auro. </l>
               <l n="l10">His monita exurgit toto stans corpore Virgo,</l>
               <l n="l11">(Flexa genu prius) et Iosippi audita revolvens</l>
               <l n="l12">Somnia, nil sistendum inquit, sed iussa Canopi,</l>
               <l n="l13">Dissita quantumvis urgebat quaerere regna. </l>
            </div>
            <div n="div7" type="poesis-caput">
               <head n="head">7.</head>
               <l n="l1"> Inde autem Pharium bibituris obvia Nilum</l>
               <l n="l2">Est via deserti, sitiens et inhospita tellus,</l>
               <l n="l3">Urbe carens. Cives domuum concordia nectit</l>
               <l n="l4">Hic nullos, ubi nec steriles qui nectat arenas</l>
               <l n="l5">Humor adest; Lybicis regio par syrtibus ingens.</l>
               <l n="l6">Unde suus deesset ne istis quoque Syrtibus Ammon</l>
               <l n="l7">Iuppiter, Isacidis alius cum cornibus Ammon</l>
               <l n="l8">Aere stetit fusus populo cultore iuvencus. </l>
               <l n="l9">Apis erat, cuius cultum, formamque prophanis</l>
               <l n="l10">Gentibus edoctus, Pharia tellure profectus,</l>
               <l n="l11">Stultus adoravit deserto in pulvere Iuda,</l>
               <l n="l12">Latriae veri signatus Numinis heres. </l>
               <l n="l13">Aegyptum fugiens, dulci manantia lacte</l>
               <l n="l14">Hyblaeosque hortos longe superantia mellis</l>
               <l n="l15">Rura petens, quatuor bis lustra recensuit ista</l>
               <l n="l16">Erroris nimium genus Israëlis arena. </l>
               <l n="l17">At quia nec liquidos tellus dabat arida fontes,</l>
               <l n="l18">Nec sterilis natura cibos, quam nullus ibidem</l>
               <l n="l19">Commendat, pecudum fetus, nulla herba calenti</l>
               <l n="l20">Germinat in sabulo, ne<note place="foot" n="note">170 ne : nec</note>
            stirps Hebraea periret, </l>
               <l n="l21">Hac veniente dati fontes caelumque recenti</l>
               <l n="l22">Pane pluit, quem roris uti medicata coacti</l>
               <l n="l23">Fragmina, cunctorum (sat erat voluisse) saporum</l>
               <l n="l24">Illecebras, quaevis populo lux orta ferebat. </l>
               <l n="l25">Illius annonae certis, migrantibus aequus</l>
               <l n="l26">Adfuit Isacidis fabulosa per invia ductor,</l>
               <l n="l27">Nube vagas praeeunte tribus, monstrante corusca</l>
               <l n="l28">Luce viam si nocte ibant; eademque diei</l>
               <l n="l29">Umbraque duxque fuit, celso cum sole mearent.</l>
            </div>
            <div n="div8" type="poesis-caput">
               <head n="head">8.</head>
               <l n="l1"> Haec etiam penetrante vago deserta Tonante</l>
               <l n="l2">Virginea cum matre, Deum quae protulit alvo</l>
               <l n="l3">Messiam, pro quo Iudae numerosa propago, </l>
               <l n="l4">Desertas inter rupes sterilemque ciborum, </l>
               <l n="l5">Arentesque plagas, tantis servata migrabat</l>
               <l n="l6">Prodigiis; an non praesto caeleste fuisse</l>
               <l n="l7">Obsequium rear et dominis, cum talia servis,</l>
               <l n="l8">Hisque etiam infidis largus praestaret Olympus?</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Delius aestivum necdum sublimior axem</l>
               <l n="l2">Attigerat, ver illud erat cum frugis inanes </l>
               <l n="l3">Plusquam hominum peregrina Trias calcaret arenas. </l>
               <l n="l4">Verna alibi quamvis poterat tunc esse dierum</l>
               <l n="l5">Temperies, hic et sabulo cedente, molesta </l>
               <l n="l6">Et vacua humoris tellure, vibrantibus ignem</l>
               <l n="l7">Phoebeis sine nube rotis, procul hospitis omni</l>
               <l n="l8">Commoditate laris, tolerare ardentius anni</l>
               <l n="l9">Debuit implacida tempus regione, timendâ</l>
               <l n="l10">Inde magis, nulla hic aestum quod frangeret umbra.</l>
               <l n="l11">Hinc hominum nulli non quivit acerba videri</l>
               <l n="l12">Haec via deserti: nemo haec sabulosa viator</l>
               <l n="l13">Aequora quaesivit, nisi quos caeleste subegit</l>
               <l n="l14">Imperium; veluti Phario dare terga Serapi</l>
               <l n="l15">Iussa fugax duodena tribus, velut ista cruentas</l>
               <l n="l16">Ascalidis vitare manus, hoc pulvere iussa </l>
               <l n="l17">Tuta ibat divina domus, genialiter octo</l>
               <l n="l18">Hic habiti lustris relegens vestigia Iudae. </l>
               <l n="l19">Istorum cuivis anno lux esset ut una</l>
               <l n="l20">Aequa, quaterdenos numerant hoc aequore soles. </l>
               <l n="l21">Deserti mora tanta fuit, prius ampla superbi</l>
               <l n="l22">Quam caeli Charites tetigissent arva Canopi. </l>
            </div>
            <div n="div10" type="poesis-caput">
               <head n="head">10.</head>
               <l n="l1"> At profugo ne quid curae caelestis haberent</l>
               <l n="l2">Israële minus, licet his sine nectare caelum</l>
               <l n="l3">Non foret et grata nubes glomeraret ad umbram, </l>
               <l n="l4">Plus, ubi iussit opus, superûm famulare calebat</l>
               <l n="l5">Obsequium: seu fallacis, vestigia plantae</l>
               <l n="l6">Sincerâ torquere viâ, seu quaerere labris </l>
               <l n="l7">Nescio quo laticem rivo, seu fercula caenae</l>
               <l n="l8">Ponere: et allatas dubium quo cespite sectas, </l>
               <l n="l9">Vectori Mariae virides est visus asello</l>
               <l n="l10">Porrigere ad pastum laetus caeli Aliger herbas. </l>
               <l n="l11">Interdum seu luce viam lenire sedendo,</l>
               <l n="l12">Seu veniente etiam voluissent nocte, reperta</l>
               <l n="l13">Gaudebant dape, cui mortalis nulla valebat</l>
               <l n="l14">Commendare loco talem sollertia mensam. </l>
               <l n="l15">Qui nulli visa regione reponeret escas, </l>
               <l n="l16">Cassus erat penetrare labor; nec ab axe profectae</l>
               <l n="l17">Nesciri potuere dapes, nec inhospita tanti</l>
               <l n="l18">Deserti spatia, adveniens ubi nulla reliquit</l>
               <l n="l19">Signa pecus, quo nulla animae viventis imago</l>
               <l n="l20">Pressa pede extaret, talem praebere ciborum</l>
               <l n="l21">Annonam poterant, nisi prospicientis Olympi</l>
               <l n="l22">Id faceret: generosa penus, mittente beatis</l>
               <l n="l23">Iudaeae profugis Cerealia dona Tonante. </l>
               <l n="l24">Forte viae raram quamvis pressisset eremum</l>
               <l n="l25">Hospes et illa suâ pius advenientibus esset</l>
               <l n="l26">Immemor annonâ; quis tanto errore viarum,</l>
               <l n="l27">Mox igni abstractam Cererem, quis pocula vivi</l>
               <l n="l28">Perderet in sabulo lymphas aequantia fontis?</l>
               <l n="l29">Quisve recens distante procul tellure resectum,</l>
               <l n="l30">Pone reliquisset gramen vectoris ad escam?</l>
               <l n="l31">Quis tantum laticis, torrente flagrantia rivo </l>
               <l n="l32">Ora pigrae pecudis quae non tulit unda sitire?</l>
               <l n="l33">Qua ratione peti dulcis potuisset ab istis, </l>
               <l n="l34">Constanterque etiam frigens Achelous arenis?</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Ventum erat ad montes, ubi cautibus ordine longo</l>
               <l n="l2">Productis arens Pharanis et ampla secatur</l>
               <l n="l3">Planities: sicci et steriles sine gramine montes, </l>
               <l n="l4">Excelsae rupes mixtaque rubedine nigro</l>
               <l n="l5">Horrendae aspectu, quas dum ferit igneus astri</l>
               <l n="l6">Maioris radius, veluti praepinguis olivi</l>
               <l n="l7">Rore superfusi splendent: genuina pavonis</l>
               <l n="l8">Effigies, vel quod potior fert fama, timoris</l>
               <l n="l9">Ipsius domus et plenae formidine rupes.</l>
               <l n="l10">Haec etiam tacitis terroribus horrida, gratum</l>
               <l n="l11">Nacta locum montana Fames colit; unde petendae</l>
               <l n="l12">Pro tumido potius fuerant Erysichtone poenae</l>
               <l n="l13">Saevior haec siquidem et letho breviore resolvens</l>
               <l n="l14">Corpora, quam Scythica fuerat de rupe Promethei</l>
               <l n="l15">Accersita fames; vacuandis sanguine venis</l>
               <l n="l16">Tardior et vitae fatali segnior haustu. </l>
               <l n="l17">Hic quod edas, hospes, nihil est, nisi mandere saxa</l>
               <l n="l18">Dente velis, neque enim invenies quae carpere<note place="foot" n="note">261 carpere : carpore</note> possis</l>
               <l n="l19">Ore, vel extremis quae gramina stringere labris. </l>
            </div>
            <div n="div12" type="poesis-caput">
               <head n="head">12.</head>
               <l n="l1"> Iamque propinquabant saxis, ubi nulla patebat</l>
               <l n="l2">Dura ad incessi superanda obstacula montis</l>
               <l n="l3">Semita, proiecto ut poterant advertere vultu;</l>
               <l n="l4">Cum velut ex antri cuiusdam limine ternos</l>
               <l n="l5">Aspiciunt prodire viros, qui recta tenentes</l>
               <l n="l6">Iudaeae ad profugos vestigia, poscere visi</l>
               <l n="l7">Hos, veluti certam sabulosa per invia metam.</l>
               <l n="l8">Accedunt propius; peregrino in Numine blandos</l>
               <l n="l9">Defigunt primum vultus oculosque coruscant</l>
               <l n="l10">In puerum et motâ, ignotum quae, dicere linguâ</l>
               <l n="l11">Verba videbantur. Mariam dein voce salutant</l>
               <l n="l12">Atque virum, metamque viae sermone requirunt.</l>
               <l n="l13">Iosippus contra “Pharus est, quo tendimus” inquit.</l>
               <l n="l14">“Quare agite, ô iuvenes, siquidem vos inde profectos</l>
               <l n="l15">Non dubito, monstrate viam, quae recta Canopum</l>
               <l n="l16">Respicit adversasque istas quo tramite rupes</l>
               <l n="l17">Vincere, quove modo saxa haec superanda, docete.” </l>
               <l n="l18">Horum unus subito: “Bone vir, cerne, iste petrarum</l>
               <l n="l19">Porrigitur qui longe ordo, penetrabilis uno</l>
               <l n="l20">Est solum angusto, quantum suffecerit isti</l>
               <l n="l21">Iumento, calle (ostendit praesentis aselli</l>
               <l n="l22">Servitium) peregrina queat quam prodere nulli</l>
               <l n="l23">Occultam fortuna viam. Quae semita nobis</l>
               <l n="l24">Tota patet, siquidem summi Nilumque regentis</l>
               <l n="l25">Induperatoris famuli sumus. Ecce, viator,</l>
               <l n="l26">Aspice; spectasti qua nos prodire, fidelis</l>
               <l n="l27">Illuc perge, hospes: reliquis sublimior ille</l>
               <l n="l28">Bisgeminus, qui se caelo componit acuta</l>
               <l n="l29">Fronte silex, sero ille suâ te protegat umbrâ. </l>
               <l n="l30">Ulterius nec perge hospes, sed crastina primos</l>
               <l n="l31">Cum radios Aurora dabit, securus in imos</l>
               <l n="l32">Cum puero et genetrice pater te mitte recessus, </l>
               <l n="l33">Angustae, ut dixi, montis sub rupibus ipsis</l>
               <l n="l34">Initium visure viae, cui nullus eunti</l>
               <l n="l35">Obvius occurret, qui te pecudemque moretur.</l>
               <l n="l36">Ut noscas quam longa via est; petet illa laborem</l>
               <l n="l37">Unius solis, clarus sed vesper apertam</l>
               <l n="l38">Planitiem dabit, unde alius fortasse dierum</l>
               <l n="l39">Quinque resumendus pulvis, vada donec avorum</l>
               <l n="l40">Isacidum memoranda fugâ, spumantis Erythrae</l>
               <l n="l41">Attigeris montesque inter liquidumque profundum</l>
               <l n="l42">(Si tamen occiduum fueris Tithana sequutus)</l>
               <l n="l43">Invenies medium quod ducat ad oppida litus.</l>
               <l n="l44">Phoebopolis primos Nilo dabit addita muros.” </l>
            </div>
            <div n="div13" type="poesis-caput">
               <head n="head">13.</head>
               <l n="l1"> Protinus obsequium gratesque referri paranti</l>
               <l n="l2">Iosippo sequitur iuvenis: “Considite, quaeso,</l>
               <l n="l3">Nobiscum, peregrini, istâ quae substat arenâ</l>
               <l n="l4">Et pera allatas una consumite fruges</l>
               <l n="l5">Et lympham. Nam nota mihi est Hebraea propago:</l>
               <l n="l6">Saepe mei, vestrae fines telluris obivi</l>
               <l n="l7">Lege Ducis pluresque mei sum nactus amantes</l>
               <l n="l8">Isacidas: vos oro, rudem ne spernite mensam!”</l>
               <l n="l9">Vir contra obnixus stabat iuvenemque futurae</l>
               <l n="l10">Admonuit famis et vetuit consumere longae</l>
               <l n="l11">Opportuna viae. Iuvenis cui: “Sume, viator,</l>
               <l n="l12">Quod tulimus, nec contra fames instare putata</l>
               <l n="l13">Te cruciet: nos nulla cibi torquebit egestas.” </l>
               <l n="l14">His dictis escas promunt sabuloque reponunt.</l>
               <l n="l15">Et subito in vacuam iuvenum tria corpora migrant</l>
               <l n="l16">Attenuata aethram veluti cum sole subactis</l>
               <l n="l17">Nubibus umbra fugit. Nec erat quod cernere possent</l>
               <l n="l18">Virgo et Iosephus, nisi quod sibi cesserat escae</l>
               <l n="l19">Subsidium: Cererem atque novos de stipite fructus</l>
               <l n="l20">Et gelidam, quam fons aliquis dedit aurifer undam. </l>
            </div>
            <div n="div14" type="poesis-caput">
               <head n="head">14.</head>
               <l n="l1"> Hic fixo in terram vultu, mox inde vicissim</l>
               <l n="l2">Se tacite explorant oculis Iosippus et uxor. </l>
               <l n="l3">Ille prior sic ore refert: “Submisit egenis</l>
               <l n="l4">Nunc etiam miro iuvenum, qui gemmea calcant</l>
               <l n="l5">Astra, ministerio annonam Deus: ecce benigni</l>
               <l n="l6">Patris quam certa est inopes servare voluntas!”</l>
               <l n="l7">Cui Virgo: “Ô Iosippe, nimis sua tenuia largum</l>
               <l n="l8">Servitia oblectat Numen: me propter inanem</l>
               <l n="l9">Obsequii ancillam non haec dulcissima caeli</l>
               <l n="l10">Cura venit. Deus iste infans haec munera poscit </l>
               <l n="l11">Atque tuus Iosippe labor meritumque requirit.</l>
               <l n="l12">Nunc age, festinemus iter, sub rupibus altis, </l>
               <l n="l13">Prout iuvenes monuere, instans nos vesper inumbret.” </l>
               <l n="l14">Ille morae modicus, iuvenum quas ante reliquit</l>
               <l n="l15">In tenues auras abiens praestantia, parcè</l>
               <l n="l16">Libatis dapibus, postquam collegit in usum</l>
               <l n="l17">Extantes epulas, Mariam sobolemque ferenti</l>
               <l n="l18">Certa secuturo vestigia signat asello. </l>
            </div>
            <div n="div15" type="poesis-caput">
               <head n="head">15.</head>
               <l n="l1"> Primus utrumque viae tenuit caeleste revolvens</l>
               <l n="l2">Prodigium sermo: “Iuvenis velut illa loquentis</l>
               <l n="l3">Vox ardens” (solam genetrix apprendere Virgo</l>
               <l n="l4">Hanc potuit; vultus autem spectare pudica</l>
               <l n="l5">Nescivit) “tum quod rectè se principis esse </l>
               <l n="l6">Summi atque augusti famulos dixere suaque</l>
               <l n="l7">Lege Pharon Nilonque regi: quin totius orbis</l>
               <l n="l8">Arbiter et regum Dominus laxare supremas</l>
               <l n="l9">Regnorum est princeps is, vel premere aequus habenas. </l>
               <l n="l10">Insuper et propriae frugis cum praebita nobis</l>
               <l n="l11">Copia communis; vacuas, famis, inter arenas</l>
               <l n="l12">Instantis moniti sese minui impote tutos</l>
               <l n="l13">Dixere annona: quid enim cupiantque petentque</l>
               <l n="l14">Indociles luctae, premitur qua corporis aegra</l>
               <l n="l15">Conditio? Mens quorum etiam repleta beatae</l>
               <l n="l16">Ubertate domus, quam visi copia veri</l>
               <l n="l17">Dives alit lucisque novo quos nectare semper</l>
               <l n="l18">Implet, ut insipidae non optent pocula lymphae. </l>
               <l n="l19">Isacios quod saepe sibi patuisse penates</l>
               <l n="l20">Rettulerint; virtute virûm iucunda quod illis</l>
               <l n="l21">Principis imperio penetrata fuisset Idume, </l>
               <l n="l22">Perspicuum est. Sunt forte iidem, quorum ora fideli</l>
               <l n="l23">Thariadae spectata, unum sub triplice quando</l>
               <l n="l24">Flamen adoravit vultu, cum gloria prolis</l>
               <l n="l25">Promissae effulsit, sterili ridente marita. </l>
               <l n="l26">Horum unus fuerat, cui colluctatus Iacob</l>
               <l n="l27">Victor erat; sumpto Azariae nec nomine ductor</l>
               <l n="l28">Est alius, qui Tobiam Babylone reversum</l>
               <l n="l29">Et patrem et sobolem Medus quod reddidit aere</l>
               <l n="l30">Debitor; et genitorem oculis, natumque puella</l>
               <l n="l31">Coniuge, non suscepta operum mercede beavit. </l>
               <l n="l32">Nec Iudae adversas acies vocesque superbas</l>
               <l n="l33">Infidi Assyrii, nocturnis caedibus ultus</l>
               <l n="l34">Alter erat, sed certa trium fuit una virorum</l>
               <l n="l35">Dextera. Et horum uno sterilis monitore sacerdos</l>
               <l n="l36">Zacharias prolem vetula de coniuge vidit.”</l>
               <l n="l37">‘Nuntius ille mei’ fuerat dictura ‘puelli’</l>
               <l n="l38">Virgo, sed ore premens vocem se noluit isto</l>
               <l n="l39">Non humilis iactare gradu. Dum talia coniux</l>
               <l n="l40">Fatur, uterque viae potior pars retro relicta est. </l>
            </div>
            <div n="div16" type="poesis-caput">
               <head n="head">16.</head>
               <l n="l1"> Hesperiis mergebat equos iam Phoebus in undis</l>
               <l n="l2">Et currum temone tenus tangente rotarum</l>
               <l n="l3">Quadrupedumque simul spumosa aspergine solem,</l>
               <l n="l4">Cum pecudis lento Virgo devecta labore</l>
               <l n="l5">Attigerat montes; poteratque notare latentem</l>
               <l n="l6">Bisgemina sub rupe viam, quam visus Olympi</l>
               <l n="l7">Corpore terreno tectus promiserat Ales. </l>
               <l n="l8">Cumque aptum nocti spatium perquirit Ioseph,</l>
               <l n="l9">Ecce solum nacti manare foramine saxi</l>
               <l n="l10">Spectat aquae liquidum murmur, quam proxima fonti</l>
               <l n="l11">Suxit humus, modicum mittens e cespite<note place="foot" n="note">395
                cespite : exspite</note> gramen. </l>
               <l n="l12">Grata loci facies, qualis tellure<note place="foot" n="note">396 tellure :
                tollure</note> vaganti</l>
               <l n="l13">Desertâ non visa prius, sed gratior inde,</l>
               <l n="l14">Lympha sitibundo manans quod adesset asello</l>
               <l n="l15">Sufficeretque illis gramen quod velleret umbris. </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Proxima Memnonias aperire Aurora parabat</l>
               <l n="l2">Sole novo pulsante fores et luminis illud</l>
               <l n="l3">Exiguum lux talis erat, quam sola nequiret</l>
               <l n="l4">Stellarum radiis dare scintillantibus aethra. </l>
               <l n="l5">Illa peregrinis ad iter conspecta maritis</l>
               <l n="l6">Sufficiens lux parva fuit: subiere profundas</l>
               <l n="l7">Angustasque loci fauces utrumque profectis</l>
               <l n="l8">Praesidio stipante latus, quod celsa dedere</l>
               <l n="l9">Saxa, hominum primis tentatum umbrantia callem. </l>
               <l n="l10">Montis in adverso spectare cacumine solem</l>
               <l n="l11">His licuit tantum, nisi se medio axe serenum</l>
               <l n="l12">Spectandum daret a celsa regione, per ortum</l>
               <l n="l13">Sive per occasum distans, ne tectus opaca</l>
               <l n="l14">Nube putaretur, voluit non mollibus uti</l>
               <l n="l15">Testibus, oppositis feriens iuga saxea flammis. </l>
            </div>
            <div n="div18" type="poesis-caput">
               <head n="head">18.</head>
               <l n="l1"> Iam cava petrarum caelo occurrebat aperto</l>
               <l n="l2">Semita, maiores saxis declivibus auras</l>
               <l n="l3">Quae profugis captare dabat, cum prona diei</l>
               <l n="l4">Extremae pariter lampas mersura quaternos,</l>
               <l n="l5">Mollius occiduo lumen daret axe iugales. </l>
               <l n="l6">Ut patuit liber superatis rupibus aether, </l>
               <l n="l7">Vesper erat lentique virum torquebat aselli</l>
               <l n="l8">Cura, procurandum siquo de cespite gramen,</l>
               <l n="l9">Siqua foret lymphas sudantis gratia saxi. </l>
               <l n="l10">En iterum – res mira! – vagus dum plurima lustrat</l>
               <l n="l11">Iosippus loca, guttatim sub rupe cavata,</l>
               <l n="l12">In scrobis effigiem non parco humore madentem</l>
               <l n="l13">Auditus stillare liquor pariterque trahentis</l>
               <l n="l14">Occultum laticem, prodire crepidine petrae</l>
               <l n="l15">Virgarum non molle genus: de marmore fisso</l>
               <l n="l16">Aspera stirpe filix et amaris intuba fibris</l>
               <l n="l17">Et tamarix non laeta comis herbaeque minores, </l>
               <l n="l18">Quas poterat saxosa pati fissura, virebant. </l>
               <l n="l19">His subito evulsis, qua se protendere dexter</l>
               <l n="l20">Iosippi potuit labor, immansueta trahebat, </l>
               <l n="l21">Grata tamen vectori animam recreantia lasso</l>
               <l n="l22">Pabula vicinâque gulam irritantia lymphâ. </l>
               <l n="l23">Iosippo sopor et pro more brevissima matri</l>
               <l n="l24">Hic noctis libata quies; cui corporis ipse, </l>
               <l n="l25">Mentis erat caelum penetrans vigilantia, somnus. </l>
            </div>
            <div n="div19" type="poesis-caput">
               <head n="head">19.</head>
               <l n="l1"> Cum prope consumpta iam nocte rediret Eoo</l>
               <l n="l2">Orbe rubens astrum, sua quod post terga diurnum</l>
               <l n="l3">Festinare docet curru radiante planetam,</l>
               <l n="l4">Admoniti celerare viam, prius ore feriret</l>
               <l n="l5">Quam rutilo nascens montana cacumina Titan, </l>
               <l n="l6">Aggrediuntur iter nova per deserta novasque</l>
               <l n="l7">Quas aeterna famesque sitisque insedit arenas.</l>
               <l n="l8">His impensa triplex, sed non sine Numine, victum </l>
               <l n="l9">Procurante dies: sterili tellure patere</l>
               <l n="l10">Et soboli et matri nutritorique marito</l>
               <l n="l11">Praecipiente penum genius qua providus Ales</l>
               <l n="l12">Prospexit tantis caelestia iussa secutis</l>
               <l n="l13">Exulibus, caeli pluviâ nitentibus escâ. </l>
            </div>
            <div n="div20" type="poesis-caput">
               <head n="head">20.</head>
               <l n="l1"> Flammivomus postquam demum sol triplice gyro </l>
               <l n="l2">Utrumque adversis spatiis lustrasset Olympum, </l>
               <l n="l3">Litus Erythraeum veteri memorabile calcant</l>
               <l n="l4">Prodigio, fugiens olim quo Iuda reliquit</l>
               <l n="l5">Aegypti servile iugum, cum marmore fusus</l>
               <l n="l6">E liquido veluti murus protexit euntes</l>
               <l n="l7">Et medium attraxit sicca ad vestigia pontum,</l>
               <l n="l8">Ultorem Pharii instantis post terga tyranni.</l>
               <l n="l9">Hic intacta parens, horum non nescia Virgo, </l>
               <l n="l10">Sic tacito ut vidit liquidam Thetin ore salutat:</l>
               <l n="l11">“Oppressum quondam servare potentia Iudam,</l>
               <l n="l12">Aequora, salvete, aetherei parere Tonantis</l>
               <l n="l13">Praecepto molles undae! Tot milia vestro</l>
               <l n="l14">Niligenûm tumulasse freto, tot milia vestro</l>
               <l n="l15">Isacidûm servasse vado per saecula tantam</l>
               <l n="l16">Fama feret victura fidem vestrique levabit</l>
               <l n="l17">Astra super meritum facti, quod Numinis aequae</l>
               <l n="l18">Imperio, salvo Iuda pressistis Anubim. </l>
               <l n="l19">Me miseram! Parere Deo vel surda iubenti</l>
               <l n="l20">Lympha docet: quid iam magnum est, quod iussa paternum</l>
               <l n="l21">Deserui limen, terrae Nilotidis hospes, </l>
               <l n="l22">Quam ratio data mensque regit, rationis inanem</l>
               <l n="l23">Cui cerno parere Thetin: dignissime gemmis</l>
               <l n="l24">Sal Erythraee tuis; gemmae tibi ne qua deesset </l>
               <l n="l25">Ambitio, nostri servati seminis olim</l>
               <l n="l26">Pro merito, meus hic ornat tua litora Iesus.”</l>
               <l n="l27">Talia versabat genetrix animoque ferebat</l>
               <l n="l28">Has oculis dum lustrat aquas actisque moratur,</l>
               <l n="l29">Nerine gemmata, tuis; meliore superba</l>
               <l n="l30">Tunc concha et gemma, aeternae quam lucis abyssus</l>
               <l n="l31">Protulit atque tuis etiam commisit arenis. </l>
               <l n="l32">Dicere tunc etiam poterat, quod pectore numquam</l>
               <l n="l33">Ad propriam Virgo concepit humillima laudem:</l>
               <l n="l34">Post sobolem, pretii et lucis ne prima deesset</l>
               <l n="l35">Gemma tibi, fecunda premit tua litora Virgo.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> Desertos sabuli campos rubeique profundi</l>
               <l n="l2">Aequora transgressum, alterius sub luce diei</l>
               <l n="l3">Virgo dedit natum Nilo peregrina Tonantem. </l>
               <l n="l4">Huius in adventu subito Mareotica templa</l>
               <l n="l5">Responsis horrent divûm; Memphitica tellus</l>
               <l n="l6">Et septemgemini lugent mysteria Nili. </l>
               <l n="l7">Mirantur templis consueta oracula tristes</l>
               <l n="l8">Subticuisse popae et repetens quaesita cruentus</l>
               <l n="l9">Numine pallescit non respondente sacerdos. </l>
               <l n="l10">Hinc neque sincerum fundebat caesa cruorem</l>
               <l n="l11">Victima; se iugulum dantis non sponte iuvenci</l>
               <l n="l12">Ater erat sanguis fatique iganrus aruspex</l>
               <l n="l13">Tabida turbato versabat viscera vultu. </l>
               <l n="l14">Ipsa Deûm facies non corpore recta, sed aris</l>
               <l n="l15">Concussis confracta, solum prono ore tenebat. </l>
               <l n="l16">Isin humi stratam flentes gemuere ministri</l>
               <l n="l17">Fractaque spectabant maesti lunaria frontis</l>
               <l n="l18">Cornua: cum spicis nitido flaventibus auro</l>
               <l n="l19">Et regale decus iacuit frugumque quasilli:</l>
               <l n="l20">Sanctaque Bubastis variisque coloribus Apis, </l>
               <l n="l21">Quique premit vocem digitisque silentia suadet, </l>
               <l n="l22">Procubuit numquamque satis quaesitus Osiris. </l>
               <l n="l23">Tectaque praeduris serpens Nilotica squamis</l>
               <l n="l24">Corruit et truncis iacuerunt singula membris. </l>
            </div>
            <div n="div22" type="poesis-caput">
               <head n="head">22.</head>
               <l n="l1"> Tunc etiam Phariae peplum fatale Dianae</l>
               <l n="l2">Exhibuit tristi fatorum arcana ruinâ,</l>
               <l n="l3">Et se (quod nulli fas ante) retexere sensit</l>
               <l n="l4">Fatorum authorem; cuius sapientia praesens, </l>
               <l n="l5">Sola incomperti mentem comprendit Osiris. </l>
               <l n="l6">Strata vetustorum stupuit simulacra deorum</l>
               <l n="l7">Aegyptus: tunc quemque suo pro numine maestum</l>
               <l n="l8">Vidisses ululantem aliquid lugubre profari,</l>
               <l n="l9">Plorantem ante aras, querulo delubra boatu</l>
               <l n="l10">Replentem cautoque Deos clamore vocantem.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Hermopolis coluit numen, venientia longe</l>
               <l n="l2">Prospiceret quod fata, canis<note place="foot" n="note">523 canis :
                acanis</note> pro more vagantes</l>
               <l n="l3">Eminus observantis apros, cervice canina:</l>
               <l n="l4">Cecropidae dixere Epaphon, sed Nilus Anubim.</l>
               <l n="l5">Mercurius, Teutusque idem appellatus et Hermes.</l>
               <l n="l6">Postquam tota fuit divûm turbata ruinis</l>
               <l n="l7">Niligenûm regio, fatorum inquirere mentem</l>
               <l n="l8">Constituunt et nulla dabant responsa iacentes</l>
               <l n="l9">Ore solum amplexi divi, sed solus Anubis</l>
               <l n="l10">Stabat et immotis Hermes latrabat ab aris. </l>
               <l n="l11">Nescio cur aliis in prona cadentibus ora</l>
               <l n="l12">Integra stantis adhuc duravit numinis huius</l>
               <l n="l13">Effigies, nisi forte canis quod imagine culto, </l>
               <l n="l14">Prudenti rectoque animi mentisque perito</l>
               <l n="l15">Doctori Aegypto Teuti titulisque colendo</l>
               <l n="l16">Pluribus Hermeti voluit committere Numen</l>
               <l n="l17">Adventum effari sobolis: mortalibus olim</l>
               <l n="l18">Ipse etenim quae fatus erat mysteria, sacrae</l>
               <l n="l19">Non vacuum lucis poterant ostendere pectus. </l>
               <l n="l20">Nec Patrem Verbumque Patris, commune duorum</l>
               <l n="l21">Nec tacuit Flamen; nostra non ille videndum</l>
               <l n="l22">Membrorum compage Deum, non ille reorum</l>
               <l n="l23">Ignes poenalisque locum ignoravit Averni. </l>
               <l n="l24">Non Divorum altas lauros sedesque beatas,</l>
               <l n="l25">Non fidei praecepta novae perituraque falsos</l>
               <l n="l26">Non tacuit sortita Erebi mendacia cultus. </l>
               <l n="l27">Ille aequi rectique tenax caeloque recepti</l>
               <l n="l28">Dogmatis interpres, quamquam ille probavit Enocho</l>
               <l n="l29">Instructore fidem didicit quodque ille nepotum </l>
               <l n="l30">Adami monitis populis non degener author</l>
               <l n="l31">Suadebat, nec thure pio fraudare Tonantem, </l>
               <l n="l32">Nec placiti metas divini exire docebat.</l>
               <l n="l33">Ipse eadem, ne venturos ignota laterent</l>
               <l n="l34">Divini cultus verique arcana nepotes,</l>
               <l n="l35">Cum tabulis necdum pretiumque aevumque daturam, </l>
               <l n="l36">Artis erat rudibus vocem signare figuris;</l>
               <l n="l37">Sculpta loqui docuit magicis animalia linguis, </l>
               <l n="l38">Cuius adhuc Phario vivunt in marmore formae. </l>
               <l n="l39">Sanctus erat populis Hermes, quem fama superstes</l>
               <l n="l40">Indigetem post fata tulit mixtumque beatis</l>
               <l n="l41">Heroem memoresque suae virtutis adeptus</l>
               <l n="l42">Niligenas, maius vixit mortalibus aevum.</l>
               <l n="l43">Indocilis sed vera sui transgressa magistri</l>
               <l n="l44">Dogmata posteritas, plures non posse docentis</l>
               <l n="l45">Esse deos, postquam placuit sibi numine multo</l>
               <l n="l46">Caeca superstitio et finxit sine fine deorum</l>
               <l n="l47">Nomina: Mercurium, pariter quem dixit Anubim, </l>
               <l n="l48">Credidit esse Deum, dignum cui thura Sabaeo</l>
               <l n="l49">Confectis positae caleant suffitibus arae.</l>
               <l n="l50">Ingeniique sagax arcanorumque repertor</l>
               <l n="l51">Quod fuerit, canis ora refert: et nescia signi</l>
               <l n="l52">Roma diu explosit, veneretur inania laudis</l>
               <l n="l53">Quod portenta, canum amens religione Canopus.</l>
               <l n="l54">Cum tamen Ausoniis dementia maior in aris</l>
               <l n="l55">Plauserit: hic febris, meretrix, rubigo pavorque, </l>
               <l n="l56">Qui – divi! – gravium capiebant thura Quiritum. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Hunc reliquis postquam stratis Aegyptus Anubim</l>
               <l n="l2">Audit stare deum, pleno petit agmine supplex</l>
               <l n="l3">Niligena et sacra redimitus fronde sacerdos </l>
               <l n="l4">Thura cremans responsa rogat causamque ruinae</l>
               <l n="l5">Et deiectorum scitatur damna deorum. </l>
               <l n="l6">Ter prius exoluit rictum, ter more canino</l>
               <l n="l7">Exeruit linguam, movit ter colla, ter amplam</l>
               <l n="l8">Rugavit frontem, demum vocem edidit istam:</l>
               <l n="l9">“Non ego sum numen, sed servus Numinis Hermes:</l>
               <l n="l10">Discite nunc falso quamvis a numine verum:</l>
               <l n="l11">Quae proavis olim, nunc fata nepotibus edo.</l>
               <l n="l12">Est Numen, verum Numen, cui corporis expers</l>
               <l n="l13">Est Soboles cum Patre eadem, nec praeter eosdem</l>
               <l n="l14">Est aliquis Deus, amborum nisi pectore ab uno</l>
               <l n="l15">Qui procedit Amor. Nostrum Trias iste gubernat</l>
               <l n="l16">Produxit quod sola, genus, terrasque fretumque</l>
               <l n="l17">Sideraque caelique faces moderatur et omnes</l>
               <l n="l18">Quos eadem finxit virtus aeterna labores, </l>
               <l n="l19">Una regit nullusque sui stat terminus aevi.</l>
               <l n="l20">Nunc eadem Patris Soboles aequusque parenti</l>
               <l n="l21">Splendor in humanos descendit corporis artus,</l>
               <l n="l22">Factus homo; iamque ille tuas, Aegypte, per urbes</l>
               <l n="l23">Ignotus transit similis mortalibus hospes. </l>
               <l n="l24">Tempus erit, quo tota illum Mareotica tellus</l>
               <l n="l25">Utiliusque suo veneretur Osiride Memphis. </l>
               <l n="l26">Et tu prae reliquis peregrino electa Tonanti</l>
               <l n="l27">Thebais, aspicies quondam quos Numinis huius</l>
               <l n="l28">Accendet pietas, morum probitate severos</l>
               <l n="l29">Splendere Heroas, quorum domicilia ramis</l>
               <l n="l30">Texta graves hominum damnare potentia curas</l>
               <l n="l31">Ostendent quam vilis opum sit caeca cupido. </l>
               <l n="l32">Ut vero inciperes iam suspirare salubrem</l>
               <l n="l33">Numinis istius cultum, nostratia visus</l>
               <l n="l34">Oppida iam calcat membrisque exilibus infans</l>
               <l n="l35">Ignotus, tacitum vibrat de pectore lumen </l>
               <l n="l36">Caelestesque faces, quales neque flumine toto</l>
               <l n="l37">Obruet adversus septeno gurgite Nilus. </l>
               <l n="l38">Inde fuit, sua quod saevus praestantia Typhon</l>
               <l n="l39">Ora impos tolerare, tuus nequissimus hostis</l>
               <l n="l40">Typhon, saxa Deûm fragiles mentita figuras</l>
               <l n="l41">Deseruit stravitque; meum neque dispare casu</l>
               <l n="l42">Stravisset marmor, veri sed dextra Tonantis</l>
               <l n="l43">Me tenet et placitum subigit caeleste fateri. </l>
               <l n="l44">Neve meos vultus celebret vesana deinceps</l>
               <l n="l45">Posteritas, communi etiam me iungo ruinae.”</l>
               <l n="l46">Dixerat haec Hermes et motâ corruit arâ</l>
               <l n="l47">Oppressitque suo praesentem pondere mystam.</l>
               <l n="l48">Fit populi clamor, compressi dura gementis</l>
               <l n="l49">Fata popae et sanctum cecidisse stupentis Anubim.</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Interea placido vicina per oppida Nilo</l>
               <l n="l2">Nacta viam, peregrina trias non lenta petebat</l>
               <l n="l3">Phoebopolim Titanis uti de nomine claros, </l>
               <l n="l4">Sic pariter celebres Titanis numine muros. </l>
               <l n="l5">Non procul urbanis crescebat caedua tectis</l>
               <l n="l6">Silva, secans medio proceras tramite frondes:</l>
               <l n="l7">Qua si plaustra trahi vel clitellaria vellet</l>
               <l n="l8">Ire pecus, fuit aequa rotis tergumque gravato</l>
               <l n="l9">Commoda vectori plano de cespite mollis</l>
               <l n="l10">Semita, proiectas servans a frondibus umbras. </l>
               <l n="l11">Hic varium plantae genus, at sine fructibus omnes,</l>
               <l n="l12">Nescio quo fato steriles totamque caduca</l>
               <l n="l13">Luxuriem folia implebant et floris inanes</l>
               <l n="l14">Densa comis tantum laxabant bracchia trunci. </l>
               <l n="l15">In forma tamen et foliis servata cuique</l>
               <l n="l16">Nota fuit species: amplas discernere malos,</l>
               <l n="l17">Sublimes cedros, annosas discere quercus,</l>
               <l n="l18">Quisque rudi poterat de cortice; grande cacumen</l>
               <l n="l19">Cupressis alnisque fuit, fulvoque colore</l>
               <l n="l20">Fraxinus atque levis nodoso stipite cornus</l>
               <l n="l21">Seque comis pleno prodebat vertice palma. </l>
               <l n="l22">Iuncta viae quaedam serae servata bipenni</l>
               <l n="l23">Arbor erat, longum ramis testantibus aevum,</l>
               <l n="l24">Lapsa retro multi pariunt quod tempora saecli. </l>
               <l n="l25">Nulla ipsi par arbor erat, neque dicere possum</l>
               <l n="l26">Qualis erat, quae sola, sua dum fronde virebat,</l>
               <l n="l27">Tota fuit species: potuit neque rara videri</l>
               <l n="l28">Si fuit una, suo semper veneranda triumpho. </l>
               <l n="l29">Haec etenim (si vera mihi dictavit Apollo)</l>
               <l n="l30">Arbor erat, primo fructum quae protulit horto,</l>
               <l n="l31">Quem vetuit libare Deus; quem credula coniux</l>
               <l n="l32">Censuit esse Iovis cerebrum, quo Pallas in auras</l>
               <l n="l33">Prodeat et cunctas ista dape conferat artes.</l>
               <l n="l34">Ipsa loci facies, semper sine nube sereni</l>
               <l n="l35">Temperies caeli; ripas non ferre volentis, </l>
               <l n="l36">Sed grata terram certoque tumore rigantis</l>
               <l n="l37">Ascensus Nili; tenui contenta labore</l>
               <l n="l38">Sacra voluptati tellus, ignota madere</l>
               <l n="l39">A caelo regio, semper vernantibus arcis</l>
               <l n="l40">Et numquam fugiente rosa; brumaeque nivisque</l>
               <l n="l41">Nimborumque expers, potis est suadere Canopum</l>
               <l n="l42">Esse infelicis lacerum Paradison Adami. </l>
               <l n="l43">Hinc communis amat Phariis quoque dicere rumor</l>
               <l n="l44">Niligenas primos hominum totius adeptae</l>
               <l n="l45">Unde animam et mentem fluxerunt semina carnis.</l>
               <l n="l46">Hic ubi turbato Nilus modo gurgite manat</l>
               <l n="l47">Fonte procul, communis erat fons, quatuor olim</l>
               <l n="l48">Fluminibus: Tigri, Euphrati, quique alluit Indos</l>
               <l n="l49">Aurifero Gangi et Nilo; cui prima remansit</l>
               <l n="l50">Fontis aquae virtus, vincla indignante quotannis</l>
               <l n="l51">Amne per Aegyptum lympha stagnante refundi. </l>
               <l n="l52">Solius haec Nili lex est, qui forte propinqui</l>
               <l n="l53">Atque suum caeco ascensu surgentis in amnem, </l>
               <l n="l54">Haurit adhuc laticis fluxuram in iugera mammam. </l>
               <l n="l55">Et licet Euphrati pariter det fama, solutis</l>
               <l n="l56">Riparum effundi Chaldaeae in gramina vinclis,</l>
               <l n="l57">Copia sed Nili est maior, quod origine surgens</l>
               <l n="l58">Hunc repleat propiore latex lapsique sub aestu</l>
               <l n="l59">Solstitii, ignaro pluviarum imbrisque Canopo</l>
               <l n="l60">Aethere labentum vice surgere cogat aquarum.</l>
               <l n="l61">Inde venire potest toties quaesita, nec unquam</l>
               <l n="l62">Explorata satis crescentis copia Nili. </l>
               <l n="l63">Fons idem vero, postquam crocodilifer haustu </l>
               <l n="l64">Hoc prius intumuit gurges, mox ordine verso</l>
               <l n="l65">Cum satis et campi et segetes et prata biberunt,</l>
               <l n="l66">Occultis refluas absorbet hiatibus undas. </l>
               <l n="l67">Hinc venit, ut ripis posthac moderatior aestum</l>
               <l n="l68">Contineat solita contentus margine Nilus. </l>
               <l n="l69">Quod modo diversa fluvii se parte resolvant, </l>
               <l n="l70">Hoc varium natura tulit cum supplice Pleias</l>
               <l n="l71">A Nemesi exorata, dato confunderet imbri</l>
               <l n="l72">Antiquam terrae faciem primosque labores</l>
               <l n="l73">Numinis, aversis alio converteret undis.</l>
               <l n="l74">Tigrin et Euphratem Taurus vomit, India Gangem, </l>
               <l n="l75">Nilon agunt montes Lunae, vel montibus ipsis</l>
               <l n="l76">Subiectae, capitis quibus est data fama, paludes. </l>
               <l n="l77">Sed reor hic solus quod agros virtute rigandi</l>
               <l n="l78">Servatâ, antiquo Paradisi a gurgite fluxum</l>
               <l n="l79">Excipiat, fervente vagum quo dissipat amnem,</l>
               <l n="l80">Credendum hinc, Phario silva est ubi proxima Nilo, </l>
               <l n="l81">Fixus erat generis primis authoribus hortus.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Caelicus has olim flammas spirante machaera</l>
               <l n="l2">Excubitor pulso sedes obsedit Adamo, </l>
               <l n="l3">Ingressum mucrone vetans. Sed vindice postquam</l>
               <l n="l4">Diluvio tellus omnis confusa iaceret, </l>
               <l n="l5">Hoc etiam primus decor et fortuna reliquit</l>
               <l n="l6">Caeli vestibulum; vacuis crescentibus illo</l>
               <l n="l7">Telluris gremio pertaesis germina plantis,</l>
               <l n="l8">Esset ut incassum posthac custode teneri. </l>
               <l n="l9">At quoniam laesi sic Numinis ira petebat, </l>
               <l n="l10">Arbor ut illa eadem, fuerat quae conscia primae</l>
               <l n="l11">Materiamque dedit culpae, foret ara salutis </l>
               <l n="l12">Et veniae mater; cui exitiale piandum</l>
               <l n="l13">Restaret fixo meliori germine pomum,</l>
               <l n="l14">Planta eadem veteri permissa est vivere trunco, </l>
               <l n="l15">Quae malum fatale tulit; seu propria ligni</l>
               <l n="l16">Vis fuerit par tali aevo; seu Numine vivam</l>
               <l n="l17">Asservante trabem, donec decreta veniret, </l>
               <l n="l18">Quae malè decerpto succederet hostia pomo. </l>
            </div>
            <div n="div27" type="poesis-caput">
               <head n="head">27.</head>
               <l n="l1"> Venit ut haec, Solymae celsas antistite summo</l>
               <l n="l2">Procurante trabes tectumque parante superbo</l>
               <l n="l3">Isacidûm templo, sollerter ab usque Canopo,</l>
               <l n="l4">Exceptas primum Nilo, dein aequore vectas, </l>
               <l n="l5">Litore Idumaeo deponens institor alnos, </l>
               <l n="l6">Materiam templo dictos mittebat ad usus. </l>
               <l n="l7">Tunc reliquas inter malus funesta securim</l>
               <l n="l8">Sustinuit Solymisque illata et inutilis omni</l>
               <l n="l9">Visa operi, multos iacuit despecta per annos,</l>
               <l n="l10">Utilis immiti donec sublata reorum</l>
               <l n="l11">Supplicio cessit Christo, regale datura </l>
               <l n="l12">Victori solium; quod Averni ex faucibus ergo</l>
               <l n="l13">Divina ascendit rapiendae victima praedae.</l>
               <l n="l14">Tale autem dedit illa, solo cum fixa vireret</l>
               <l n="l15">Indicium: siquidem procera cacumina malus</l>
               <l n="l16">Haec eadem, Mariae Aegyptum cum prole petenti</l>
               <l n="l17">Incurvari humilis lunato vertice terram</l>
               <l n="l18">Amplexa est: iam tum sibi deposcente beatum</l>
               <l n="l19">Virginis illius germen, meliore pianda, </l>
               <l n="l20">Quam fuerit rapti fructus quae purpura, venâ.</l>
               <l n="l21">Infantis cupidus, quem propter saecula stipes</l>
               <l n="l22">Multa tulit, vultum tunc praetereuntis adorat</l>
               <l n="l23">Et modico optatis sperat post tempore votis</l>
               <l n="l24">Amplexuque frui; duram tunc illa bipennem</l>
               <l n="l25">Planta, graves ictus ferri passura vocabat. </l>
            </div>
            <div n="div28" type="poesis-caput">
               <head n="head">28.</head>
               <l n="l1"> Vir stupet et Virgo se demittentis in imum</l>
               <l n="l2">Stipitis obsequium. Sed mater protinus illam</l>
               <l n="l3">Noverat esse trabem, post bis tria lustra, saluti</l>
               <l n="l4">Qua pretium humanae, suus ille sacerrimus infans</l>
               <l n="l5">Non exile dabit, ligno figendus eodem. </l>
               <l n="l6">Tunc animo concussa licet, poenalibus ora</l>
               <l n="l7">Aplicuit ramis lacrymisque ligavit obortis,</l>
               <l n="l8">Quos divina suo soboles moritura cruore</l>
               <l n="l9">Perfundet; queis tunc rubicunda fluenta daturis</l>
               <l n="l10">Pro nati venis, vacuabat lumina mater. </l>
               <l n="l11">Tunc etiam proprii cupiebat Virgo cruoris</l>
               <l n="l12">Par meritum, fieret condigna ut victima, sontes</l>
               <l n="l13">Restaurare potens et caelo reddere, laesus</l>
               <l n="l14">Aeternae sobolis rubeat ne sanguine stipes. </l>
               <l n="l15">Mollia maternis at vero bracchia pannis</l>
               <l n="l16">Constrictus puer et palmis cui tangere plantam</l>
               <l n="l17">Dempta triumphalem libertas, respicit illam</l>
               <l n="l18">Et cupidus dulces metitur lumine ramos. </l>
               <l n="l19">Decerpit frondem genetrix orique puelli</l>
               <l n="l20">Admovet; ille labris oculisque tenacius haeret, </l>
               <l n="l21">Quam blande saxis hederae, vel vitibus ulmi. </l>
               <l n="l22">Prodigii studio sed ne mora longior aequo</l>
               <l n="l23">Susceptum differret iter, post praebita cultus</l>
               <l n="l24">Officia, elato demissas vertice frondes</l>
               <l n="l25">Erigit et primas arbor recta occupat auras. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Non procul hinc Nili ripas sortita superbit</l>
               <l n="l2">Phoebopolis, turres iactans et stantia regum</l>
               <l n="l3">Atque magis semper tenui surgentia saxo</l>
               <l n="l4">Marmora, queis hydri, loti volucresque canesque</l>
               <l n="l5">Sculptaque servabant magicas animalia formas. </l>
               <l n="l6">Nosset ubi necdum Memphis contexere biblos</l>
               <l n="l7">Flumineas vocemque rudi signare figura</l>
               <l n="l8">Mansuram, saxo caesis avibusque ferisque</l>
               <l n="l9">Niliacae signata dabant arcana Minervae. </l>
               <l n="l10">Talibus illustrem monimentis Virgo subivit</l>
               <l n="l11">Phoebopolim, tecto modico suscepta, quod ante</l>
               <l n="l12">Quaesiit externo sollers sermone maritus. </l>
               <l n="l13">Hunc labor indigenis lignique perita secandi</l>
               <l n="l14">Commendare manus rectaeque modestia frontis</l>
               <l n="l15">Evaluit, modicae pretium ne deforet arti:</l>
               <l n="l16">Ne sibi nec puero, aut matri vitale deesset</l>
               <l n="l17">Subsidium, cui nulla magis fortuna placebat, </l>
               <l n="l18">Quâm posset proprio si forte labore vibratâ</l>
               <l n="l19">Et pueri et matris superare incommoda serrâ.</l>
            </div>
            <div n="div30" type="poesis-caput">
               <head n="head">30.</head>
               <l n="l1"> At Virgo Pharii quae non idiomatis expers, </l>
               <l n="l2">(Hoc etiam callere datum caelique solique</l>
               <l n="l3">Prodigio) facilisque loqui quo Coptus et urbes</l>
               <l n="l4">Niliacae sermone orant; et nectare linguae,</l>
               <l n="l5">Et morum caelesti habitu et flexisse sereno</l>
               <l n="l6">Siderei vultus vidit Nilotidas astro. </l>
               <l n="l7">Virgineo pariter tenues si pollice telas</l>
               <l n="l8">Matribus aptaret, varias seu dante figuras</l>
               <l n="l9">Lina feriret acu. Gratus fuit omnibus ille</l>
               <l n="l10">Virginibus nuptisque labor, servata sonoris</l>
               <l n="l11">Coptiadum praebens nuruum velamina sistris. </l>
               <l n="l12">Divinus vero, vultu cui omnis amorum</l>
               <l n="l13">Ludebat Charitumque chorus, qui denique pulchrae</l>
               <l n="l14">Filius Aurorae, roseos a matre colores, </l>
               <l n="l15">Effigiemque trahens (taceo quod lucis habebat </l>
               <l n="l16">A patre splendorisque nitens intrinsecus aurum)</l>
               <l n="l17">Religiosa tulit cunctorum corda puellus. </l>
               <l n="l18">Fecunda hunc matres innuptaque corpora nymphae</l>
               <l n="l19">Naturae dixere decus; sed summa volentes </l>
               <l n="l20">Effari, dixere minus, qui Numinis unà</l>
               <l n="l21">Et decus et lux est caelique aeterna venustas.</l>
               <l n="l22">Phoebopolis, Memphis, Babylon, Aegyptia, Thebae, </l>
               <l n="l23">Hermopolis, Tanais clarumque authoris adepta</l>
               <l n="l24">Nomen Alexandria, puer persaepe penates</l>
               <l n="l25">Hic petiit vestros designabatque futuris</l>
               <l n="l26">Iside contempta patris cultoribus aras. </l>
               <l n="l27">Saepius hunc vultu et palmis fortasse tenella</l>
               <l n="l28">Membra, favente pia vobis genetrice tulistis;</l>
               <l n="l29">Pauperiemque suam donis patriisque levastis</l>
               <l n="l30">Fructibus, ignarae vester quod mysticus esset</l>
               <l n="l31">Ille, Pharo numquam non lamentatus Osiris.</l>
            </div>
            <div n="div31" type="poesis-caput">
               <head n="head">31.</head>
               <l n="l1"> Dixerat una olim Musis certare proterva</l>
               <l n="l2">Pieris immani pavidos pugnare giganti</l>
               <l n="l3">Aegypto latuisse Deos, quorum ipse Typhoeus</l>
               <l n="l4">Corpora mentitis fertur celasse figuris:</l>
               <l n="l5">Duxque gregis, dixit, sit Iuppiter, unde recurvis</l>
               <l n="l6">Fictus erat quondam Lybicus cum cornibus Ammon.</l>
               <l n="l7">Delius in corvo proles Semeleia capro, </l>
               <l n="l8">Fele Diana fuit, Maia satus ibide tectus,</l>
               <l n="l9">Pisce Venus, niveâ Divûm regina iuvencâ.</l>
               <l n="l10">Fatum est, Nile, tuum, Numen quod credidit exul</l>
               <l n="l11">Se mendax verumque tibi: iam, Nile, deorum</l>
               <l n="l12">Te latium dicam, neque enim meliore profectum</l>
               <l n="l13">Tale gerit causa tellus Saturnia nomen. </l>
               <l n="l14">Te profugi novere dii et mentita ferarum</l>
               <l n="l15">Forma tuas coluit ripas, quibus oris imago</l>
               <l n="l16">Tam fallax ac numen erat; novus exul arenas</l>
               <l n="l17">Iam versat quoque, Nile, tuas, humana sed oris</l>
               <l n="l18">Si facies neget esse Deum, meminisse, Canope,</l>
               <l n="l19">Te cupio: si tecta feris peregrina colebas</l>
               <l n="l20">Numina, quid prohibet, Numen sub carne latere</l>
               <l n="l21">Humana? Totum fuit id si fabula mendax,</l>
               <l n="l22">Nec fera, nec numen, nulla hic mendacia: verus</l>
               <l n="l23">Hic puer et Deus est, quem tu lare protegis, exul.</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Lustrasset quamvis totam peregrina Canopum</l>
               <l n="l2">Cum puero genetrix, semper praestante marito</l>
               <l n="l3">Tutelae praesentis opem longoque viarum</l>
               <l n="l4">Servitia errori, tamen esse errantibus istis</l>
               <l n="l5">Phoebopolis voluit sedes diuturnior astris.</l>
               <l n="l6">Moenia subiectae duris haec fustibus olim</l>
               <l n="l7">Isaciae struxere tribus: haec saxa levavit</l>
               <l n="l8">Aptavitque gemens, haec Numinis hospita pressus</l>
               <l n="l9">Tecta laboravit Iuda ignarusque futuri</l>
               <l n="l10">Exulis appositos sua fixit ad otia muros<note place="foot" n="note">858
                muros : muras</note>.</l>
               <l n="l11">Et bene stat, summi titulum quod praeferat astri, </l>
               <l n="l12">Phoebopolis: vestrae hanc luci Phoeboque, tribules</l>
               <l n="l13">Oppressi, posuistis; et haec pharaone soluti, </l>
               <l n="l14">Postea praesentem voluistis moenia solem</l>
               <l n="l15">Visere, quo vestros legeret sciretque labores.</l>
               <l n="l16">Et vidit legitque tuorum, Iacobe, nepotum</l>
               <l n="l17">Serviles hac urbe manus tribuumque notavit</l>
               <l n="l18">Duratos lateres; qui non ingratus amatam</l>
               <l n="l19">Ut foret in plebem, rediit sua spargere Iudae</l>
               <l n="l20">Lumin poenalique iugo, manifestior inde</l>
               <l n="l21">Ut fieret, celso fixus de culmine luxit. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> At septemgeminum divina invisere Nilum</l>
               <l n="l2">Quod voluit Soboles et Phoebi maius in urbe</l>
               <l n="l3">Indulgere mora spatium, non segnè repensa</l>
               <l n="l4">Accessit tanti adventus clarissima merces. </l>
               <l n="l5">Nam constructa illic regumque labore superba, </l>
               <l n="l6">Sculpta avium formis in acumen euntia saxa, </l>
               <l n="l7">Quatuor obiectu laterum, ferientia quatuor</l>
               <l n="l8">Adversas ventorum acies, sibi sede Latina</l>
               <l n="l9">Sacrata accepit pueri matrisque potestas,</l>
               <l n="l10">Phoebea virtute prior, cui regia primùm</l>
               <l n="l11">Thebaeum pietas posuit pro munere marmor.</l>
               <l n="l12">Harum unam ex imo nunc Vaticana levatam</l>
               <l n="l13">Suspiciunt propylaea petram, quae subdidit huius</l>
               <l n="l14">Alta triumphali pueri fastigia signo.</l>
               <l n="l15">Altera stat matri, quam pridem hierarcha Latinus</l>
               <l n="l16">Surgere Flaminiae voluit pro robore portae.</l>
               <l n="l17">Debita adhuc sponso latet: at fortasse sepultum</l>
               <l n="l18">Marmor adhuc, Iosippe, tuum, semel eruet ardor</l>
               <l n="l19">Romuleus lucique dabit, positurus honori,</l>
               <l n="l20">Nutritor divine, tuo: nam gloria crescet</l>
               <l n="l21">Maior adhuc Iosippe tibi, quod nomine praefers,</l>
               <l n="l22">Filius accrescens: prodet lapis ille figuras</l>
               <l n="l23">Forte novas sculptasque novus leget Oedipus ibes:</l>
               <l n="l24">Hospitiique istis reddatur gratia saxis, </l>
               <l n="l25">Quam fortasse dato misit iam marmore Nilus.</l>
            </div>
            <div n="div34" type="poesis-caput">
               <head n="head">34.</head>
               <l n="l1"> Phoebopoli iam gratus erat prius almus adiret</l>
               <l n="l2">Quam sua tecta infans; cui is praemisit ad oras, </l>
               <l n="l3">Seu certi adventus signum, seu nominis aeque</l>
               <l n="l4">Fragrantis specimen, fuerint seu praevia dignae</l>
               <l n="l5">Praemia mercedis, sudantes balsama virgas. </l>
               <l n="l6">Hos etenim dans iura duci regina Latino</l>
               <l n="l7">Non tulit Hebraeo frutices Cleopatra superbas</l>
               <l n="l8">Engaddi florere solo. Iubet illa marito</l>
               <l n="l9">Non fidei, sed labe thori; iubet ille fideli,</l>
               <l n="l10">Non animi, sed spe regni, qua flectitur omnis</l>
               <l n="l11">Ambitio, Herodi, soli concessus Idumae</l>
               <l n="l12">Ut videat te Nile frutex. Valuitque superbum</l>
               <l n="l13">Pellicis imperium, Engaddi quod colle revulsa</l>
               <l n="l14">Ditavit<note place="foot" n="note">908 ditavit : didavit</note> radice
            Pharon; iuvitque propinquam</l>
               <l n="l15">Phoebopolim quaesitus odor, quae crescere parva</l>
               <l n="l16">Stirpe Palaestinas pretiosa ad vulnera frondes</l>
               <l n="l17">Vidit et afflata redolebat suavius aura.</l>
            </div>
            <div n="div35" type="poesis-caput">
               <head n="head">35.</head>
               <l n="l1"> Gleba urbi vicina fuit, quam fonte rigari</l>
               <l n="l2">Perpetuo (verum loquitur si fama superstes)</l>
               <l n="l3">Isidis afflictae fecit sitis, atque loquendi</l>
               <l n="l4">Tota ferè nimio consumpta labore facultas.</l>
               <l n="l5">Amisso, referunt, charo nam coniuge divam</l>
               <l n="l6">Isida, cognatus quem post data vulnera Typhon</l>
               <l n="l7">Inclusum angusta pelago demerserat arca, </l>
               <l n="l8">Membra perempta sui tota tellure vagantem</l>
               <l n="l9">Quaesivisse viri. Quam dum pius attulit error</l>
               <l n="l10">Phoebopolim, consedit humo quae moenibus urbis</l>
               <l n="l11">Ulteriore situ, ditissima Mempheos arva</l>
               <l n="l12">Accedente iacet celsaque sub arbore flevit. </l>
               <l n="l13">Arbor erat palma: umbroso dea stipite flammis</l>
               <l n="l14">Phoebeis protecta, sitim restinguere pura </l>
               <l n="l15">Suspirabat aqua. Neptem miseratus Olympi</l>
               <l n="l16">Rector, in hanc densos fudisset Iuppiter imbres,</l>
               <l n="l17">Sed fatum Aegypti vetuit, cui imbribus arva</l>
               <l n="l18">Nulla madent, Niloque satis fecunda tumente</l>
               <l n="l19">Numquam implorato contemnit Oriona nimbo. </l>
               <l n="l20">Omnipotens visa, quam lympha implere parabat, </l>
               <l n="l21">Non magna scrobe, Pellaea tellure latentis</l>
               <l n="l22">Venam aperit fontis gelidoque humore capaces</l>
               <l n="l23">Isidis ad potum repleri mandat arenas. </l>
               <l n="l24">Nec mora, secretus lympharum immania claustra</l>
               <l n="l25">Permeat hydrophylax, liquidas qui fontibus undas</l>
               <l n="l26">Distribuit; cui mox melioris originis una</l>
               <l n="l27">Iussa salire altùm non viso lympha meatu, </l>
               <l n="l28">Sicca Paraetoniae tetigit vestigia divae. </l>
               <l n="l29">Crevit et in fontem: quem mox arentibus Isis</l>
               <l n="l30">Admovit labris, calor unde sitisque soluta est.</l>
               <l n="l31">Isis opem surgentis aquae mirata, Tonanti</l>
               <l n="l32">Grata fuit votis numenque precata rogavit, </l>
               <l n="l33">Funderet ut liquidas fons ille perenniter undas. </l>
               <l n="l34">Annuit Omnipotens: tunc qui scrobe totus in una</l>
               <l n="l35">Fons fuit, intumuit subito sulcoque receptus</l>
               <l n="l36">Funditur et longo fecundat iugera rivo.</l>
               <l n="l37">Isidis hic fons est gratumque in gentibus illis</l>
               <l n="l38">Tale habuit nomen palmaeque sub arbore manat.</l>
               <l n="l39">Hic locus Isaciae fecundus munere lymphae, </l>
               <l n="l40">Aptus odoratis, quae dant opobalsama, virgis</l>
               <l n="l41">Visus erat: quantum Scythico bis torta lacerto</l>
               <l n="l42">Praepes arundo volat, longum his radicibus hortum</l>
               <l n="l43">Plantat, ubi orbatae spolium deponit Idumae</l>
               <l n="l44">Feminei aeterno luxus Cleopatra trophaeo. </l>
               <l n="l45">Hebraei vero fruticis fons Isidis agrum</l>
               <l n="l46">Intrabat medius; cuius crescentia gratum</l>
               <l n="l47">Marginis adversae sensere fruteta liquorem.</l>
               <l n="l48">Phoebopolitanis quod non ea dissita longè</l>
               <l n="l49">Lympha foret tectis, pro matre et prole maritus</l>
               <l n="l50">Has ipsas pro more undas hausturus adibat. </l>
               <l n="l51">Perpetuum fontis decus est lavisse tenelli</l>
               <l n="l52">Numinis exuvias<note place="foot" n="note">963 exuvias :
              exavias</note> et lina tegentia corpus </l>
               <l n="l53">Humoremque manu matris fundente, per ipsum</l>
               <l n="l54">Corporis arcentem maculas fluxisse puellum. </l>
               <l n="l55">Unde sibi fuerat positum quod ab Iside nomen</l>
               <l n="l56">Deposuit, sumpsitque novae sibi vocis honorem</l>
               <l n="l57">Iside despecta et se fontem dicere IEsu </l>
               <l n="l58">Constituit vetuitque suas accedere quemquam</l>
               <l n="l59">Hoc sibi dixisset gratum nisi nomen, ad undas. </l>
            </div>
            <div n="div36" type="poesis-caput">
               <head n="head">36.</head>
               <l n="l1"> Viderat augustum ter crescere coniuga flumen</l>
               <l n="l2">Virginitas tumidumque suo prodire ter alveo, </l>
               <l n="l3">Gurgite turbato, riparum compede stringi</l>
               <l n="l4">Nilum indignantem, crudelis vivere postquam</l>
               <l n="l5">Desiit Ascalides, aliique in fata puelli</l>
               <l n="l6">Immites donec (neque enim rex solus iniquus</l>
               <l n="l7">Infanti) diro periissent funere mystae.</l>
               <l n="l8">Afrorum postquam rabie maiore leonum</l>
               <l n="l9">Pavisset naturae hominum rex degener iras, </l>
               <l n="l10">Quas brutali animo dominandi saeva cupido, </l>
               <l n="l11">Aut male suada Erebo veniens impressit Erinnys, </l>
               <l n="l12">Caede tot infantum desperatique parentum</l>
               <l n="l13">Fletibus et populi lacrymis. Vix caede peracta </l>
               <l n="l14">Infelicem animam carnique haerere negantem, </l>
               <l n="l15">Consumptae innumeris a vermibus, exhalavit.</l>
               <l n="l16">Aequa Dei virtus! Tanta qui strage virilem</l>
               <l n="l17">Saeviit in sexum, qua vir fuit ille, severam</l>
               <l n="l18">Est magis expertus Nemesim, perpessus edaces</l>
               <l n="l19">In sexu, coesi sexus pro crimine vermes. </l>
               <l n="l20">Verme perit modico, numerum cui copia fecit</l>
               <l n="l21">Immodicum; parvos quod iniquas ille secures</l>
               <l n="l22">Torserit in pueros, nec vermis copia vindex</l>
               <l n="l23">Debuit esse minor, fuerit quam barbara prolis </l>
               <l n="l24">Innocuae caedes, nulli numerabile lethum. </l>
            </div>
            <div n="div37" type="poesis-caput">
               <head n="head">37.</head>
               <l n="l1"> Hostibus extinctis odium quibus acre calebat</l>
               <l n="l2">Infantis, pressum somni languore maritum</l>
               <l n="l3">Alloquitur Iosippum Ales demissus Olympo:</l>
               <l n="l4">“Surge, pater, propriosque redux invise penates;</l>
               <l n="l5">Nam fato intentos pueri, fatum abstulit hostes.” </l>
               <l n="l6">Vocibus Aligeri domito Nili advena somno</l>
               <l n="l7">Auditosque sonos vultumque loquentis Ephebi </l>
               <l n="l8">Imperiumque viae, quod se prius ille daturum, </l>
               <l n="l9">Sopito visus reditumque spoponderat Ales, </l>
               <l n="l10">Mente pia versat susceptaque verba per umbras</l>
               <l n="l11">Praeceptum caeleste putat. Votoque pudicae</l>
               <l n="l12">Agnoscentis idem monitum caeleste maritae, </l>
               <l n="l13">Propria deserto meditatur tecta Canopo. </l>
            </div>
            <div n="div38" type="poesis-caput">
               <head n="head">38.</head>
               <l n="l1"> Tempus erat, quo non pridem per rura solutus </l>
               <l n="l2">Segnior admisit riparum vincula Nilus,</l>
               <l n="l3">Phoebus in autumnum cum declinaret et umbras</l>
               <l n="l4">Laxaret Meroe Libraeque in sidere Titan</l>
               <l n="l5">Non foret augmentum sortitis noctibus impar. </l>
               <l n="l6">Composito tandem consuetae margine ripae</l>
               <l n="l7">Flumine, sat madidis visis a gurgite campis</l>
               <l n="l8">Arboribusque satisque gravem spondentibus annum, </l>
               <l n="l9">Turba dies bis quatuor agit Nilotica, laetis</l>
               <l n="l10">Utraque post epulas animosa iuventa choreis:</l>
               <l n="l11">His patrios laudare deos undaeque potentem</l>
               <l n="l12">Frugiferumque Pharo mos est extollere Nilum. </l>
               <l n="l13">Religio tunc caeca suas laxabat habenas:</l>
               <l n="l14">Thura crematuris aperit sacraria mystis</l>
               <l n="l15">Vana superstitio, damnatis ritibus aras</l>
               <l n="l16">Incursare docet donisque implere deorum</l>
               <l n="l17">Atria et effictis in Numina fidere signis. </l>
               <l n="l18">Tunc nulla Isiacae friget sine thure iuvencae</l>
               <l n="l19">Ara, nec amisso deerat suus ignis Osiri. </l>
               <l n="l20">Isi, decus Nili, tua solum altaria maesto</l>
               <l n="l21">Niliades clamore colunt et iusta perempto</l>
               <l n="l22">Unà tecum omnes ululant lamenta marito:</l>
               <l n="l23">Surdus inauditis cumulatur honoribus Apis,</l>
               <l n="l24">Munusque Anubis habet, non est sine ritibus Horus, </l>
               <l n="l25">Indigenae divam celebrant Bubastida nymphae. </l>
               <l n="l26">Et canibus suus est cultus: crocodilon et ibim</l>
               <l n="l27">Vota humana petunt: nullum est sine supplice monstrum. </l>
            </div>
            <div n="div39" type="poesis-caput">
               <head n="head">39.</head>
               <l n="l1"> Haec erat autumni facies, Iessea moneri</l>
               <l n="l2">Cum soboles audit Nilo externaque relictâ</l>
               <l n="l3">Emigrare Pharo Galilaeaque tutus in arua </l>
               <l n="l4">Ire iubebatur pueri securus Ioseph. </l>
               <l n="l5">Nec mora, laetus abit brumaque instante molestum</l>
               <l n="l6">Non accusat iter, sed quas Iordane recedens</l>
               <l n="l7">Deserti pressit, rediens vitavit arenas.</l>
               <l n="l8">Doctus erat siquidem postquam Solymaea reliquit</l>
               <l n="l9">Regna, procelloso deserti pulvere molles</l>
               <l n="l10">Emensus campos, quantum gravioribus acta</l>
               <l n="l11">Surgat arena Notis et siccis occupet auras</l>
               <l n="l12">Planities sabulosa undis imitantibus ipsum</l>
               <l n="l13">Fluctuat Aegaeum, et densis ferit astra procellis.</l>
               <l n="l14">Ille quidem nec flabra graves spirantia ventos, </l>
               <l n="l15">Nec tulit undantes commoti pulveris aestus;</l>
               <l n="l16">Nam Zephyro sabuli campos aequante petebat</l>
               <l n="l17">Aegyptum Iesseus honor, dum nulla furentes</l>
               <l n="l18">Sustinet aura Notos; tamen insurgentibus ipsis</l>
               <l n="l19">Interdum Zephyris poterat comprendere motae</l>
               <l n="l20">Quid fidei faciant ventis hiemalibus aurae. </l>
               <l n="l21">Molle velut vernis crispatum fluctibus aequor </l>
               <l n="l22">Exiles placata ferens ad litora spumas</l>
               <l n="l23">Indicium non molle facit, vehementibus Austris,</l>
               <l n="l24">Vel quas hibernis Aquilonibus excitat undas, </l>
               <l n="l25">Non aliter verno vidit cum surgere flatu</l>
               <l n="l26">Desertum, hibernis Iosippus motibus illud</l>
               <l n="l27">Composuit veritusque viae brumale periclum, </l>
               <l n="l28">Pulvere suspectas alio mutavit arenas. </l>
            </div>
            <div n="div40" type="poesis-caput">
               <head n="head">40.</head>
               <l n="l1"> Phoebopolitana festos celebrante per urbem</l>
               <l n="l2">Plebe iocos (Niloa vocant) dixere salutem</l>
               <l n="l3">Hospitibus gratumque vale; quos, barbara quamvis</l>
               <l n="l4">Pectora Niligenae, votis faustisque secuti</l>
               <l n="l5">Vocibus, implacidi dant tristia signa recessus </l>
               <l n="l6">Et numerant causas et verba morantia gratos</l>
               <l n="l7">Isacidas, brumale auras instante rigentes</l>
               <l n="l8">Obiciunt. Sed nulla fuit quae Numinis esset</l>
               <l n="l9">Imperio suadela prior. Data gratia postquam</l>
               <l n="l10">Est verbis animisque, piis affectibus addunt</l>
               <l n="l11">Niliacae quoque dona nurus, nec simplice peram</l>
               <l n="l12">Farre replent, Nilo sed despumante paratas</l>
               <l n="l13">Sollemnes iungunt medicatis panibus escas. </l>
               <l n="l14">Festivasque dabant, quas tunc Memphitis edebat</l>
               <l n="l15">Terra dapes; moderante pium sed Virgine plebis</l>
               <l n="l16">Obsequium, modicae sumente opsonia caenae</l>
               <l n="l17">Et reliquae annonam, cui felix cura, Tonanti</l>
               <l n="l18">Committente viae, Nilum Iessea reliquit</l>
               <l n="l19">Progenies patriamque redux petit exul Idumen.</l>
            </div>
            <div n="div41" type="poesis-caput">
               <head n="head">41.</head>
               <l n="l1"> Quartus erat mundi hanc lucem qui viderat annus, </l>
               <l n="l2">Astra quaterque suo duodena repleverat igne</l>
               <l n="l3">Delius, aeternum postquam splendescere lumen</l>
               <l n="l4">Aspexit summisque rotis pharetrata premebat</l>
               <l n="l5">Aemonii iam terga senis, cum Virginis infans</l>
               <l n="l6">Figere divinis poterat vestigia plantis. </l>
               <l n="l7">Visque inerat maior quam annis membrisque pusillae</l>
               <l n="l8">Par foret aetati: profugae qui dulce parentis</l>
               <l n="l9">Portabatur onus, rediens hoc pondere matrem</l>
               <l n="l10">Solverat et refugas pedibus versabat arenas.</l>
               <l n="l11">Iam poterat parvus terram calcare viator</l>
               <l n="l12">Materna ducente manu, quo saepe relicto</l>
               <l n="l13">Auxilio propriis firmus quoque viribus ibat. </l>
               <l n="l14">Saepe pater materque sinu componere lassum</l>
               <l n="l15">Expetiit; sed saepe puer matrisque patrisque</l>
               <l n="l16">Non admisit opem, facili, si quando gravabat</l>
               <l n="l17">Semita, contentus dextra; quorum ille coruscus</l>
               <l n="l18">Et medius geminis communis amoribus ignis, </l>
               <l n="l19">Pulvere quot gressus fixit, tot misit utrique</l>
               <l n="l20">In pectus radios et amantum spicula, flammas.</l>
               <l n="l21">Per medium veluti decurrens Phoebus Olympum</l>
               <l n="l22">Aequus utrique polo est, quoniam fulcitur utroque; </l>
               <l n="l23">Sideribus reliquis crebro Phaëtontia lampas</l>
               <l n="l24">Opposita tellure latet; pro cardine nulla</l>
               <l n="l25">Invidia est, cui sol numquam sua lumina celat. </l>
               <l n="l26">Sic Mariam et Iosippum inter dum pergit amoris</l>
               <l n="l27">Flammeus hic Titan, reliquis sua lumina stellis,</l>
               <l n="l28">Saepius abscondit (qui iugiter arserit igne</l>
               <l n="l29">Numinis aethereo, non est, velut ista calebat</l>
               <l n="l30">Coniuga virginitas). Phoebum qui sustinet axis</l>
               <l n="l31">Quique polus medium librat, Titanide numquam</l>
               <l n="l32">Desertum se luce dolet: numquam occidit istud</l>
               <l n="l33">Invisumque latet sponsis librantibus astrum. </l>
            </div>
            <div n="div42" type="poesis-caput">
               <head n="head">42.</head>
               <l n="l1"> Aegypti demum extrema regione profecti</l>
               <l n="l2">Respiciunt litus, quo se Pelusia frangit</l>
               <l n="l3">Thetis et adversa Cyprum mare spumat in area. </l>
               <l n="l4">Praetereunt Casium, clarum Iove praeside montem, </l>
               <l n="l5">Pompeio fatale iugum, Ptolomee iubebas</l>
               <l n="l6">Quo tantum truncare caput; qua fronte piandam</l>
               <l n="l7">Censuit infelix omnem Pharsalia culpam. </l>
               <l n="l8">Succedunt tumulo Magni, quem forte docebat</l>
               <l n="l9">Fama recens, tantis sed fama sonora triumphis, </l>
               <l n="l10">Pulvis erat bibulaeque cinis commixtus arenae. </l>
               <l n="l11">Et titulum ambusto duxit quem stipite Cordus, </l>
               <l n="l12">(‘Hic situs est Magnus’) spumans turbaverat aequor </l>
               <l n="l13">Raptaque erat primo scriptoris gratia fluctu. </l>
               <l n="l14">Hinc decimo emensi totam Casiotida Phoebo </l>
               <l n="l15">Atque plagas quas nunc etiam Hagarena profanat</l>
               <l n="l16">Posteritas, curvo videre in litore turres</l>
               <l n="l17">Ascalis alta tuas, male fortunata nefandum</l>
               <l n="l18">Enixa Herodem; licet tibi regibus apta</l>
               <l n="l19">Tecta daret, sed quae propriis tumulata ruinis</l>
               <l n="l20">Vile iacent nullum positoris habentia nomen;</l>
               <l n="l21">Cum tamen a morum et scelerum feritate profecta</l>
               <l n="l22">Duratura tuis stat adhuc infamia muris. </l>
            </div>
            <div n="div43" type="poesis-caput">
               <head n="head">43.</head>
               <l n="l1"> Inde propinqua petunt humiles stagnantia ripas</l>
               <l n="l2">Torrentis vada, Iudaeae quem montibus ortum, </l>
               <l n="l3">Labentem saxis, vitis Sorecia botris</l>
               <l n="l4">Propitium bibit et grato se gurgite replet. </l>
               <l n="l5">Protinus emenso veniunt torrente sub altas, </l>
               <l n="l6">Fonte suo optatas rupes, quo Virginis alma</l>
               <l n="l7">Et soboles posuisse sitim ferturque beata</l>
               <l n="l8">Inde bibisse parens siccisque labore diurno</l>
               <l n="l9">Surgentem labris laticem admisisse maritum.</l>
               <l n="l10">Mansit honor fonti: siquidem sermone Philippi</l>
               <l n="l11">Hoc pius Aethiopum regina semivir hausit</l>
               <l n="l12">Fonte fidem, formare potens eodemque perustos</l>
               <l n="l13">Marmaridas vero; et fecundae munere lymphae</l>
               <l n="l14">Divino ingentem populum generare puello. </l>
            </div>
            <div n="div44" type="poesis-caput">
               <head n="head">44.</head>
               <l n="l1"> Inde viae spatio non longo errantibus anceps</l>
               <l n="l2">Occurrit bivium: lateri fuit obvia dextro </l>
               <l n="l3">Iudaea et Solyma; ursisset si Nazara, laevus</l>
               <l n="l4">Aequus erat pulvis. Sponsis certabat uterque</l>
               <l n="l5">Iudaeae et Galilaeae ardor: Iudaea vocabat</l>
               <l n="l6">Ad templum, at puerum regni ne perderet heres, </l>
               <l n="l7">Qui patris evasit gladium veritosque paterno</l>
               <l n="l8">Successisse odio, qui successisset et ostro</l>
               <l n="l9">Et quod idem nocte apparens sub luce corusca</l>
               <l n="l10">Ancipiti sponso vetuisset Numinis Ales, </l>
               <l n="l11">Tuta metu infantis flexit Galilaea viaeque</l>
               <l n="l12">Ambiguum laeva recte pro parte diremit. </l>
            </div>
          
        </div>
        <div type="poesis-liber" met="hexameter" n="div11">
            <head n="head">LIBER XI. IESSEIDOS</head>
            <div n="div1" type="poesis-caput">
               <head n="head">1.</head>
               <l n="l1"> Septima post Iani Latias exorta Kalendas</l>
               <l n="l2">Lux alium solem melioraque sidera Iudae</l>
               <l n="l3">Apparere dedit. Mutata ubi patria iusso</l>
               <l n="l4">Exilio tellus, reducis cum pignore salvo,</l>
               <l n="l5">Nazara virgineae mirans videt ora maritae. </l>
               <l n="l6">Illa diu vacuas dominis absentibus aedes</l>
               <l n="l7">Laeta subit. Quantumque tulit virtusque pudorque</l>
               <l n="l8">Officiosa, piis reditum gratantibus ultro</l>
               <l n="l9">Matribus occurrit causamque petentibus urbe</l>
               <l n="l10">Excessus taciti, monitum caeleste recondens </l>
               <l n="l11">Non aliud, quam sic Numen voluisse reponit. </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Post reditum, cunctis quo non illustrius oris</l>
               <l n="l2">Tectum nacta parens, semper crescente, paterna</l>
               <l n="l3">Hoc coluit virtute heres opibusque replevit</l>
               <l n="l4">Aethereis, quarum tangi livore putasses</l>
               <l n="l5">Caelicolas, aequanda datis sibi dona stupentes</l>
               <l n="l6">Terrea sortiri Galilaeae limina nuptae. </l>
               <l n="l7">Huic Domui, quamvis cocto pro pulvere vili</l>
               <l n="l8">Maius erat pretium, quam si caelestibus unà </l>
               <l n="l9">Sideribus terraeque auro iungatur Erythrae </l>
               <l n="l10">Baccarumque Indi pretiosa superbia ponti;</l>
               <l n="l11">Ex quo felices venientem in membra Tonantem</l>
               <l n="l12">Parvaque senserunt animantem viscera muri. </l>
               <l n="l13">Numen ibi humano postquam se corpore texit,</l>
               <l n="l14">Nec caelum plus lucus habet, nitidissimus aulae</l>
               <l n="l15">Candor ubi Empyreae voluit spectabile divis</l>
               <l n="l16">Caelitibus lumen pariter splendescere terris</l>
               <l n="l17">Terreno e caelo, quo sponsus uterque petitis</l>
               <l n="l18">Plenius affulsit spectato Numine flammis. </l>
               <l n="l19">O felix Domus! Aeterni cui contigit imbre</l>
               <l n="l20">Nectaris impleri, nec tantum haurire minutis</l>
               <l n="l21">Hanc pluviam guttis, ipso sed fonte rigari.</l>
               <l n="l22">Prodigiosa Domus! Quae connubiale duorum</l>
               <l n="l23">Virgineo in thalamo foedus sancivit amantum,</l>
               <l n="l24">Quorum alter Deus est, luteae sed stirpis et impar</l>
               <l n="l25">Altera, supremo sed par dare membra Tonanti</l>
               <l n="l26">Est caro: queis rutilas non affugientibus umbris</l>
               <l n="l27">Flaminis aeterni accendit lux pronuba taedas. </l>
            </div>
            <div n="div3" type="poesis-caput">
               <head n="head">3.</head>
               <l n="l1"> Assidua istius servabat lumina tecti</l>
               <l n="l2">Virgo, redux Pharias postquam calcavit arenas.</l>
               <l n="l3">Sedulus hic lateri materno adstare solebat</l>
               <l n="l4">Divinus puer et matris quo iussa vocabant</l>
               <l n="l5">Praesto esse atque suus qualem nutritor agebat, </l>
               <l n="l6">Observare artem fabroque vibrante securim, </l>
               <l n="l7">Vilia caesarum trabium segmenta legebat </l>
               <l n="l8">Aptabatque loco, de quo poscente camino </l>
               <l n="l9">Ad parca exceptus rutilaret edulia stipes</l>
               <l n="l10">Hibernisque daret tenuem pro noctibus ignem. </l>
               <l n="l11">Nec tamen haec Solymis interpellante vetusta</l>
               <l n="l12">Religione, sacris accedere templa diebus</l>
               <l n="l13">Abstinuit divina Domus, legalibus acta</l>
               <l n="l14">Imperiis; solitusque puer matrisque virique,</l>
               <l n="l15">Dulcis utrique, tener, latus observare viator. </l>
            </div>
            <div n="div4" type="poesis-caput">
               <head n="head">4.</head>
               <l n="l1"> Ex quo Niliacum post terga reliquit Anubim</l>
               <l n="l2">Sacra Domus propriosque adiit revocata tribules</l>
               <l n="l3">Occurrit primus Solymaeis ritibus ingens</l>
               <l n="l4">Festorum paschalis apex; ubi menstrua lampas</l>
               <l n="l5">Quatuor atque decem lumen solare diebus</l>
               <l n="l6">Integra collegit tangens superansque priorem</l>
               <l n="l7">Aequidiem, verno Hebraeis quae sole ferebat</l>
               <l n="l8">Initium noti fastis popularibus anni. </l>
               <l n="l9">Paschae autem festos, hilari complebat Idume</l>
               <l n="l10">Hebdomas una dies, faciens memorare solutos</l>
               <l n="l11">Aegypto et profugos divisa per aequora patres.</l>
               <l n="l12">Tunc ea divinam, servandis legibus aequam </l>
               <l n="l13">Religio monuit matrem Solymaea Tonantis</l>
               <l n="l14">Limina et augustas venerari protinus aras. </l>
            </div>
            <div n="div5" type="poesis-caput">
               <head n="head">5.</head>
               <l n="l1"> At quoniam regnans, imitari strenua patrem</l>
               <l n="l2">Herodem soboles, Solymo saeviret in ostro;</l>
               <l n="l3">Unde profecturi potuit iactura timeri</l>
               <l n="l4">Infantis, vix ausa parens offerre periclo</l>
               <l n="l5">Praesenti puerum: tribuum pietate calenti </l>
               <l n="l6">In dubium vertit sobolem committere templo. </l>
               <l n="l7">At quia totius Solymam tunc ibat Idumae</l>
               <l n="l8">Religio, tanto fieri vix posse putabat</l>
               <l n="l9">Accursu tribuum, quos inter milia matrum</l>
               <l n="l10">Miliaque infantum rex ut discerneret unam</l>
               <l n="l11">E cunctis sobolem, patrio quae victima ferro</l>
               <l n="l12">Quaesita, extinctas ignota reduceret iras</l>
               <l n="l13">Augere adducto statuit sollemnia nato.</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Tempus ubi legale alios movisse tribules</l>
               <l n="l2">Innotuit proprios templo mutare penates,</l>
               <l n="l3">Id quoque tergemino Phoebo lassata (dierum</l>
               <l n="l4">A Solymis totidem nam pulvere Nazara distat)</l>
               <l n="l5">Delubrum subiit cum prole et coniuge Virgo.</l>
               <l n="l6">Ut sacros tetigit postes, lethale profanis</l>
               <l n="l7">In cute vestibulum, tribuum completa frequenti</l>
               <l n="l8">Atria concursu, poterant ubi cernere parvo</l>
               <l n="l9">Pariete divisos, aris dare munera mystas,</l>
               <l n="l10">Caelica confestim veniens vox omnibus aures </l>
               <l n="l11">Occupat et numeris delubrum talibus implet:</l>
               <l n="l12">“Advenit revocata fuga Nilotide proles</l>
               <l n="l13">Quam genui et reducem Pharia regione recepi.”</l>
               <l n="l14">Hic rapti cunctorum oculi, qua parte sonare</l>
               <l n="l15">Verba putabantur; quaesitus ab omnibus author</l>
               <l n="l16">Vocis, at humanae faciles cognoscere carmen</l>
               <l n="l17">Non esse hoc linguae; dicti mysteria quaerunt.</l>
               <l n="l18">Mystarum labor effati deprendere sensum</l>
               <l n="l19">Ingeniumque fuit; quibus ad commune reductis</l>
               <l n="l20">Arbitrium mens talis erat: quod ab aethere lapsae</l>
               <l n="l21">Prodigium vocis Pharii voluisset Anubis,</l>
               <l n="l22">Excussum memorare iugum, veterisque laboris</l>
               <l n="l23">Servitium versare animo non deside plebem</l>
               <l n="l24">Admonuit, Iudamque Deo paschalibus aequum</l>
               <l n="l25">Stare sacramentis, quem summa potentia Nilo</l>
               <l n="l26">Subtractum voluit, signo praesente reposci. </l>
               <l n="l27">Virgo tamen verbis quae vox audita ferebat</l>
               <l n="l28">Non male perspectis, alio quam caetera carmen</l>
               <l n="l29">Turba revolvebat sensu. Signare profectam</l>
               <l n="l30">Credidit a Nilo sobolem, cui inde vocatae</l>
               <l n="l31">Dux eadem custosque fuit. Sed nescia partus</l>
               <l n="l32">Virginei, Solymaea fides non censuit istos</l>
               <l n="l33">Demissos caelo numeros comprendere tanti</l>
               <l n="l34">Versa retro Phario pueri vestigia rivo. </l>
            </div>
            <div n="div7" type="poesis-caput">
               <head n="head">7.</head>
               <l n="l1"> Patria Iosephus nactae domicilia sponsae</l>
               <l n="l2">Urbe redux memorat quae se populumque propinquo</l>
               <l n="l3">Mystis vestibulo paschalia vota ferentem</l>
               <l n="l4">Implevit vox fausta palam, nec Numinis oris</l>
               <l n="l5">Ancipites numeri. Tum quid tota urbe referret, </l>
               <l n="l6">Iudicium attentae repetit populare maritae. </l>
               <l n="l7">Illa quid hic dicat vix invenit: haeret in uno</l>
               <l n="l8">Sed sobolis vultu modicaque in carne latentis</l>
               <l n="l9">Maiestate Dei, quam tot portenta Tonantis </l>
               <l n="l10">Adverso fidei Iudae dant noscere prolem. </l>
               <l n="l11">Nec se Iosippo celat, sic ore locuta:</l>
               <l n="l12">“Nosse, marite, potes Pharia tellure relicta</l>
               <l n="l13">Quae vox natalem nos visere iussit Idumen. </l>
               <l n="l14">Eiusdem vox ista Dei est Aegyptia noctis</l>
               <l n="l15">Somnia confirmans, ubi te Iosippe vocatum</l>
               <l n="l16">Nostra valere dato suscepit Nazara Nilo. </l>
               <l n="l17">O Iudae domus! Ô generosa fidelis Abrami</l>
               <l n="l18">Posteritas! Quantum ô vestram terrena puelli</l>
               <l n="l19">Sollicitat caligo fidem! Promissa salutis</l>
               <l n="l20">Vos lampas iam luce ferit neque segnis amato</l>
               <l n="l21">Isacidae proprium suffert celare nitorem!</l>
               <l n="l22">Sed luctu maiore premor, quod discere primas</l>
               <l n="l23">Infantis gens dura faces et tenuia nati</l>
               <l n="l24">Lumina Messiae, maiori luce micantem</l>
               <l n="l25">Signorum, petet opprobriis inimica Sionis</l>
               <l n="l26">Progenies; duraque suum cervice<note place="foot" n="note">140 cervice :
                cerviae</note> repellet</l>
               <l n="l27">Difficilis virtute regi Iudaea magistrum. </l>
               <l n="l28">Is morum verique sator, caeloque profectae</l>
               <l n="l29">Assertor fidei, validus connectere certis</l>
               <l n="l30">Verborum praecepta notis, signataque miris</l>
               <l n="l31">Prodigiis effata dabit poteritque videri</l>
               <l n="l32">Non fallax fictusve suis sermonibus author;</l>
               <l n="l33">Et tamen errandi caeca et scabiosa voluptas</l>
               <l n="l34">Efficiet, ne divino ferat ore doceri </l>
               <l n="l35">Despiciatque adversa sibi caelestia verbi</l>
               <l n="l36">Semina et aethereum laceret gens cara satorem. </l>
               <l n="l37">Ille diem caecis, quod non sine Numine praeco</l>
               <l n="l38">Adveniat, vel falsa loquens oracula vates, </l>
               <l n="l39">Corporibus reddetque animas: vocalia mutis</l>
               <l n="l40">Ora dabit, surdisque sonos comprendere mittens</l>
               <l n="l41">Auribus auditum: sola huius voce volabit</l>
               <l n="l42">Claudus et insueto praestabit tibia gressu.</l>
               <l n="l43">Ille minas pelagi nigrasque Aquilone procellas</l>
               <l n="l44">Imperio premet increpitans: pro turbine lenes</l>
               <l n="l45">Emittet Zephyros, timidis bona flabra carinis. </l>
               <l n="l46">Sicca Galilaeo figet vestigia fluctu </l>
               <l n="l47">Obsequium praebente vado liquidoque meabit,</l>
               <l n="l48">Dura velut premeret saxa, aut crystalla; profundo</l>
               <l n="l49">Retia caeruleas ponti glomerantia praedas, </l>
               <l n="l50">Nequicquam iactata, unam frustrantia noctem, </l>
               <l n="l51">Praecipiente ipso Pelagus tentare, silentum</l>
               <l n="l52">Squamigeros clausisse greges mirabitur impos </l>
               <l n="l53">Plena nataturis non plus educere pinnis</l>
               <l n="l54">Retia piscator, sociisque extracta lacertis</l>
               <l n="l55">Innumeros notare dabunt per litora pisces.</l>
               <l n="l56">Desertae cernent valles et inhospita Iudae</l>
               <l n="l57">Culmina, ieiunas dape deficiente, sequentum</l>
               <l n="l58">Milia quinque virum (numerum nec fecerit infans</l>
               <l n="l59">Nec mulier) saturare animas: ubi quinque per omnem</l>
               <l n="l60">Partiti populum panes pleneque soluta</l>
               <l n="l61">Esurie, collecta gulam superantia stabunt</l>
               <l n="l62">Undecimo plusquam Cereris fragmenta canistro. </l>
               <l n="l63">Tartareos hostes, homini insidiantia semper</l>
               <l n="l64">Orci mancipia, humanis figentia sedem</l>
               <l n="l65">Corporibus, nutu eiciet tristemque iubebit</l>
               <l n="l66">Aut Erebum petere, aut sorbendos aequore foedos</l>
               <l n="l67">Infestare sues. Morborum nomina mille</l>
               <l n="l68">Momento extinguet, currentibus undique turbis,</l>
               <l n="l69">Indubiam nullo non impetrante salutem. </l>
               <l n="l70">Gaudebit cognatus Hymen se prima fuisse</l>
               <l n="l71">Nactum prodigia, absumpto conviva Lyaeo</l>
               <l n="l72">Cum sitiet, cui post, nulla quod vite pependit, </l>
               <l n="l73">Sex gemina ignoto replebitur hydria musto.</l>
               <l n="l74">Plura dabit facietque palam testantia Numen</l>
               <l n="l75">Signa, sed adversum portentis omnibus orbem</l>
               <l n="l76">Inveniet divina fides votisque cupitum,</l>
               <l n="l77">Praesentem opprobriis lacerabit Iuda tribulem.</l>
               <l n="l78">Nec furor hic sistet: post tot ludibria ponet</l>
               <l n="l79">Supplicio maiore animam: suffixa probroso</l>
               <l n="l80">Placatum sceleri Numen dabit hostia ligno. </l>
               <l n="l81">Hoc fugiet moriente dies: caligine Titan</l>
               <l n="l82">Abscondet rutilas tunc plena et Delia flammas.</l>
               <l n="l83">Ipsa eadem terso quae iam nitet aurea vultu</l>
               <l n="l84">Lampas, ab hoc oris labem maculasque parabit</l>
               <l n="l85">Deliquio, tanti non depositura doloris</l>
               <l n="l86">Effigiem, peracerba sui quam funera lugens</l>
               <l n="l87">Induit authoris; facinus crudele relictis</l>
               <l n="l88">A luctu maculis exprobratura cruento</l>
               <l n="l89">Isacidae, Messiae odium pro laude fatenti. </l>
               <l n="l90">Intremet et tellus reddetque hunc tertia vivum</l>
               <l n="l91">Turbato custode dies; tamen impia cunctis</l>
               <l n="l92">Perstabit signis turpem Synagoga fateri</l>
               <l n="l93">Perfidiam palmasque ipso cum Dite ferire.” </l>
               <l n="l94">Hic siluit Virgo lacrymisque rigavit obortis</l>
               <l n="l95">Ora et praesentem pia strinxit ad oscula natum. </l>
               <l n="l96">His autem quae tunc genetrix praesaga ferebat</l>
               <l n="l97">Attonitus, tacito versabat pectore Ioseph</l>
               <l n="l98">Consilium sublime Patris, cui funere cari</l>
               <l n="l99">Unigenae, stat fixa animi sententia, culpas</l>
               <l n="l100">Tollere et aeternum ligno componere foedus. </l>
            </div>
            <div n="div8" type="poesis-caput">
               <head n="head">8.</head>
               <l n="l1"> Iam duo lustra super bis annua presserat astra</l>
               <l n="l2">Delius, humanos postquam immortale sub artus</l>
               <l n="l3">Illapsum coepit per tempora crescere Numen,</l>
               <l n="l4">Lux nova paschalis, teneris non utilis agnis</l>
               <l n="l5">Ad solita oppressam cum festa vocaret Idumen. </l>
               <l n="l6">Divinus<note place="foot" n="note">220 divinus : divinis</note> cum
            matre puer communia Iudae</l>
               <l n="l7">Gaudia completurus adit socioque parentis</l>
               <l n="l8">Nomen habente viro sacros consumat honores. </l>
               <l n="l9">Ut tenor expletus legis, Galilaea reversi</l>
               <l n="l10">Rura petunt, lux iamque prior confecta parabat</l>
               <l n="l11">Colligere hospitio lassos; queis tecta subire</l>
               <l n="l12">Caelestis soboles, longum expectata vetabat. </l>
               <l n="l13">Haec etenim, postquam Solymis exire parenti</l>
               <l n="l14">Mens fuerat, petiit sibi permittente licere</l>
               <l n="l15">Matre profecturis actutum in propria iungi</l>
               <l n="l16">Cognatis patrumque pio sermone teneri. </l>
               <l n="l17">Hic animo suspensa parens, ignara quid altae</l>
               <l n="l18">Vota velint sobolis; sed mox “I, nate” reponit. </l>
               <l n="l19">Iosippus vero “Fili,” inquit, “colligat uno</l>
               <l n="l20">Fac, rogo, venturus tecti nos limine vesper.” </l>
               <l n="l21">Cui iuvenis contra: “Efficiam, Iosippe, paternum</l>
               <l n="l22">Quod iubet imperium.” Ratus hoc se nomine dici</l>
               <l n="l23">Iosippus securus abit sociaque iugali</l>
               <l n="l24">Virgine progressus. Pelago cum coepit anhelos</l>
               <l n="l25">Mergere Phoebus equos, ad diversoria notas</l>
               <l n="l26">Nocte vocante tribus, demissae ad vota maritae, </l>
               <l n="l27">Neglecto elegit somnum captare mapali. </l>
               <l n="l28">Sed prius incultam quam commigraret in aedem</l>
               <l n="l29">Coniuga virginitas, oculis lustraverat omnes, </l>
               <l n="l30">Qua poterat spes esse vias, ut in urbe relictus, </l>
               <l n="l31">Inter amica redux posset cerni agmina natus. </l>
               <l n="l32">At frustra dimensa oculis omnis via: nullo</l>
               <l n="l33">Explorata dabat Messiam semita signo. </l>
            </div>
            <div n="div9" type="poesis-caput">
               <head n="head">9.</head>
               <l n="l1"> Iamque soporiferis faciem velaverat umbris</l>
               <l n="l2">Vesper et ablato poterat iam lumine nemo</l>
               <l n="l3">Eminus agnosci. Luctu turbata parentis</l>
               <l n="l4">Viscera cognatos, variis quos copia fecit</l>
               <l n="l5">Dispergi hospitiis, visa de prole requirunt. </l>
               <l n="l6">Accepit quod patrum aliqui docuere: propinquis</l>
               <l n="l7">Urbe migrare suis iunctum vidisse, parentum</l>
               <l n="l8">Verba auscultantem iuvenem et pia multa ferentem;</l>
               <l n="l9">Qui tamen ignaro comitatu avulsus et ultra</l>
               <l n="l10">Non visus; quo versa solo vestigia pressit, </l>
               <l n="l11">Nil erat, unde parens poterat turbata doceri.</l>
               <l n="l12">Sic ignari omnes respondent omnia votis</l>
               <l n="l13">Dissona maternis: quo se converteret illa</l>
               <l n="l14">Non habuit, torquens animum sed saevus amaror</l>
               <l n="l15">Obruit et quovis ferri crudelior ictu</l>
               <l n="l16">Anxietas tristisque repertum ingressa mapale</l>
               <l n="l17">Consedit depressa animo maestosque volutat</l>
               <l n="l18">Pectore, divinus fatum quod pertulit infans. </l>
               <l n="l19">Et prope par animi, casu conflatus acerbo</l>
               <l n="l20">Iosippum tenuit dolor, importuna vocantem</l>
               <l n="l21">Sidera, nocturnis solem remorantia flammis.</l>
               <l n="l22">Quaerendi studio iuvenis, lentum ille putabat</l>
               <l n="l23">Plus solito, Arctorum currus agitare Bootem.</l>
               <l n="l24">“Exorere ô citius, nove sol” aiebat, “et ortu</l>
               <l n="l25">Fac alium reperire tuo, materna secantem</l>
               <l n="l26">Amissumque mihi lacerantem pectora solem.</l>
               <l n="l27">Fortunati ignes, felicia lumina, stellae, </l>
               <l n="l28">Quae numquam rutilum qui vestra est vita, doletis</l>
               <l n="l29">Occubitu Titana premi. Sublime vagantes</l>
               <l n="l30">Non maerent hac sorte faces; amissa reliquit</l>
               <l n="l31">Nos tamen augusti facies clarissima Phoebi. </l>
               <l n="l32">Ah tanti, vacuam stellae quae pingitis aethram, </l>
               <l n="l33">Vos moveat iactura boni. Monstrate latentem</l>
               <l n="l34">Insigni radio iuvenem, nova flamma coruscet</l>
               <l n="l35">Maiores solito tectis felicibus ignes, </l>
               <l n="l36">Degit ubi nostri lampas divina sereni. </l>
               <l n="l37">Servo memor vestrum, quale exhibuistis Eois</l>
               <l n="l38">Regibus obsequium; nec erat descendere caelo</l>
               <l n="l39">Difficile aut durum terraeque propinqua secare</l>
               <l n="l40">Climata, Memnonidas donec famulare sequentes</l>
               <l n="l41">Lumen, Ephrataeum deduxissetis in antrum, </l>
               <l n="l42">Natus ubi noster, qui nos modo separat, infans</l>
               <l n="l43">Gentibus indulsit primos praesepis amores. </l>
               <l n="l44">Sic nobis signate viam certoque docete</l>
               <l n="l45">Lumine, queis habitat noster regionibus ardor.</l>
               <l n="l46">Ibimus has omni posito terrore per umbras, </l>
               <l n="l47">Vestra secuturi radiorum praevia, stellae.”</l>
            </div>
            <div n="div10" type="poesis-caput">
               <head n="head">10.</head>
               <l n="l1"> At genetrix, cui maternus referebat amato</l>
               <l n="l2">De puero peiora timor, vix voce dolorem</l>
               <l n="l3">Prodiderat, sed multa gemens altumque Tonantis</l>
               <l n="l4">Consilium, quo cuncta infans amissus agebat, </l>
               <l n="l5">Contemplans: matrem quod vellet habere severis</l>
               <l n="l6">Forsitan absentem fatis, quid triste pavebat. </l>
               <l n="l7">Iam vel aberrantem per devia iamque volentem</l>
               <l n="l8">Vivere matre procul, iam vel suscepta salutis</l>
               <l n="l9">Humanae initia, aut caelum petiisse, paterna</l>
               <l n="l10">Sede reversurum, postquam praescripta vocaret</l>
               <l n="l11">Poenarum mortisque dies. Vel forsan iniquus </l>
               <l n="l12">Inventum Solymae patriis si manibus heres, </l>
               <l n="l13">Herodes soboles, caesum crudele litasset.</l>
               <l n="l14">Sollicitum tali feriebat imagine pectus,</l>
               <l n="l15">Hisque timor formis matrem torquebat amantem. </l>
               <l n="l16">Certa tamen, quidcumque fuit, sublime fuisse</l>
               <l n="l17">Consilii caelestis opus, divina valeret</l>
               <l n="l18">Quod neque virginei falli sapientia nati.</l>
               <l n="l19">Hoc luctus conata suos componere vero, </l>
               <l n="l20">Non potuit quae mater erat, cui dulcia prolis</l>
               <l n="l21">Lumina, totus amor: possetque ea perdita luctum</l>
               <l n="l22">Tollere, maternum si tollere vellet amorem. </l>
               <l n="l23">Excitat hunc absens soboles, magis unde gemebant</l>
               <l n="l24">Viscera maternae pro mole paventia flammae. </l>
               <l n="l25">Illa ut summus amor, vel prout miranda parentis</l>
               <l n="l26">Urgebat pietas, vel ne materna vacaret</l>
               <l n="l27">Cura minus, toto sibi dulce requirere pignus</l>
               <l n="l28">Proposuit vitae spatio, non simplice donec</l>
               <l n="l29">Victa dolore cadat; moriensque beatior isto</l>
               <l n="l30">Funere, divinae sobolis consumet amorem. </l>
               <l n="l31">Nec iam vana suis Aegyptia sacra triumphent</l>
               <l n="l32">Commentis, ubi quaesitum non cessat Osirim</l>
               <l n="l33">Flere Isis; veram siquidem Iudaea dedisset</l>
               <l n="l34">Historiam amissum Mariae quaerentis Iesum;</l>
               <l n="l35">Inquiri tanto si suave fuisset eidem</l>
               <l n="l36">Virgineae matris nutritorisque labore. </l>
               <l n="l37">O excelsa parens, materni imitabile numquam</l>
               <l n="l38">Prodigium affectus, cui non imitabile puri</l>
               <l n="l39">Ventris erat germen! Si tantum absentia nati</l>
               <l n="l40">Lumina deploras, quid erit cum funeris author</l>
               <l n="l41">Iuda sui saxo te non absente ligatum,</l>
               <l n="l42">Innocuum caedet flagris crudelibus Agnum?</l>
               <l n="l43">Quid cum divinum plusquam centena cruorem</l>
               <l n="l44">Plaga vomet totidemque videbis hiantia praesens</l>
               <l n="l45">Vulnera, lassatis rabies cum caeca lacertis, </l>
               <l n="l46">Ipsa etiam saevis penetrabit ad ossa flagellis?</l>
               <l n="l47">Quid, sua Romanus scribet cum funera praeses</l>
               <l n="l48">Iudaeo clamante crucem? Quid stipite pressum</l>
               <l n="l49">Cum maesta aspicies? Quid ubi nudata cruento,</l>
               <l n="l50">Te coram, ô genetrix, pendebit victima ligno?</l>
               <l n="l51">Disce minora pati, te, dum graviora videbis, </l>
               <l n="l52">Extinguat ne tortor amor! Sed flectere matris</l>
               <l n="l53">Quis potis est, qualem nec mors avellet amorem?</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Nox erat et verno ridebant astra sereno;</l>
               <l n="l2">Intuita haec genetrix “Heu, quam fulgentius astrum</l>
               <l n="l3">Orba gemo!” dixit. Mox caeco inclusa mapali,</l>
               <l n="l4">Cum bona pars noctis caeli convexa rotasset, </l>
               <l n="l5">Suppositâ ad somnum sustentat lumina dextrâ.</l>
               <l n="l6">Tunc etiam tristis nimium languentia fabri</l>
               <l n="l7">Membra sopor tenuit; medio quem corpore nixum</l>
               <l n="l8">Ligneus excepit paries lectumque profusis</l>
               <l n="l9">Terra dabat pedibus iunctis qui pectore palmis</l>
               <l n="l10">Compositus tristem perflabat corpore somnum. </l>
               <l n="l11">Hos demum absentis sobolis maerore levari</l>
               <l n="l12">Omnipotens voluit, terras invisere misso</l>
               <l n="l13">Aligero. Qui iussa sequens, neglecta mapalis</l>
               <l n="l14">Tigna subit, sopito adhibens haec verba marito:</l>
               <l n="l15">“Mane redi Solymam, faciet quaesitus ibidem</l>
               <l n="l16">Se reperire puer, vestrum cui limen adepto</l>
               <l n="l17">Semper erit constans sponsis parere voluntas.”</l>
            </div>
            <div n="div12" type="poesis-caput">
               <head n="head">12.</head>
               <l n="l1"> Iam leve sopitam, rostrati cantibus oris</l>
               <l n="l2">Pervigil Auroram terris instare monebat</l>
               <l n="l3">Cum strepitu motis volucer Phoebeius alis,</l>
               <l n="l4">Cum sopor oppressus noctis concepta marito</l>
               <l n="l5">Somnia narrabat subitoque adversa referre</l>
               <l n="l6">Prolis habendae ergo Solymam vestigia dictat.</l>
               <l n="l7">Nec mora, nocturnus qua visus imagine Morpheus, </l>
               <l n="l8">Admonita est uxor, cui iam Solymaea propinquo</l>
               <l n="l9">Sole remetiri<note place="foot" n="note">373 remetiri :
              remitiri</note> quaerendae compita proli </l>
               <l n="l10">Mens immota dabat; nocturna sed ista valebant</l>
               <l n="l11">Somnia suscepto fructum spondere labori,</l>
               <l n="l12">Certior inventi fieret quod copia nati.</l>
               <l n="l13">Nocturnas necdum lux plena removerat umbras, </l>
               <l n="l14">Summa nec adverso feriebat culmina Titan</l>
               <l n="l15">Lumine, sed circum montana cacumina quidam</l>
               <l n="l16">Luteus aequabat rorata crepuscula fulgor,</l>
               <l n="l17">Cum Solymaea rudi relegat quo compita coniux</l>
               <l n="l18">Prodit uterque casa: paribus vestigia curis</l>
               <l n="l19">Cunctabunda premunt; quos occurrente diei</l>
               <l n="l20">Simplicis occasu, Solymae domus hospita texit. </l>
               <l n="l21">Tertia surgentis numerabat lumina Phoebi</l>
               <l n="l22">Matre procul soboles, cum vota calentia Virgo</l>
               <l n="l23">Depositura petit Solymi sacraria templi, </l>
               <l n="l24">Ora vel amissus si fors daret obvia natus.</l>
               <l n="l25">Viderat hic illam, commune prophetidis Annae</l>
               <l n="l26">Sortitae fatum neptis Debbora, virili</l>
               <l n="l27">Prole Phanuelis veniens, amitae secuta</l>
               <l n="l28">Exemplum, dum cruda viri post funera, spreto</l>
               <l n="l29">Connubio bigamos templo sacrarat amores.</l>
               <l n="l30">Illa, ut erat purae pridem devincta parenti</l>
               <l n="l31">Religiosa nurus, Mariam sermone salutat.</l>
               <l n="l32">Virgo sui referens amissi impervia gnati</l>
               <l n="l33">Lumina, Debboram visa de prole docentem</l>
               <l n="l34">Audit et augusti pressisse patentia templi</l>
               <l n="l35">Atria cognoscit: genetrix afflicta resumptâ</l>
               <l n="l36">In pectus maiore anima, domicilia fani</l>
               <l n="l37">Singula vestigat: socio est par cura marito.</l>
            </div>
            <div n="div13" type="poesis-caput">
               <head n="head">13.</head>
               <l n="l1"> Est locus a dextra templi regione, virorum</l>
               <l n="l2">Exedra, grandaevi quam post paschalia mystae</l>
               <l n="l3">Orgia, fatidicos soliti explanare prophetas, </l>
               <l n="l4">Et legum clarare umbras tempusque volentes</l>
               <l n="l5">Scire beaturi Iudaeam Herois, adibant. </l>
               <l n="l6">Dispositis vatum tabulas versare periti</l>
               <l n="l7">Accubuere locis: sedes data prima magistris,</l>
               <l n="l8">Perfectae necdum subiecta sedilia pubi,</l>
               <l n="l9">Ima dein studii cupidae subsellia turbae. </l>
               <l n="l10">Occupat hic aptum supra duo lustra biennis</l>
               <l n="l11">Progenies divina locum et data tempora fandi</l>
               <l n="l12">Nactus, inops veluti studii petit ante doceri</l>
               <l n="l13">Doctrinae totius apex legemque reposcit</l>
               <l n="l14">Scire dator legis. Qui seu responsa rogaret,</l>
               <l n="l15">Sive daret, puero attonitos dicente disertos</l>
               <l n="l16">Verba stupere dabant plusquam terrena magistros. </l>
               <l n="l17">Materies sermonis erat promissus Apellis </l>
               <l n="l18">Messias; tempusque illius adesse relatis </l>
               <l n="l19">E patrum tabulis Iudae lux missa docebat. </l>
               <l n="l20">Ut postes tetigit genetrix, ubi caelica proles</l>
               <l n="l21">Quaesitorum acie responsorumque fatigans</l>
               <l n="l22">Legales cathedras mentis iuvenile beatae</l>
               <l n="l23">Edebat specimen subsistere censuit illo</l>
               <l n="l24">Limine, dictorum librato pondere donec</l>
               <l n="l25">Prodiret natus. Quam talem irrumpere coetum</l>
               <l n="l26">Quantumvis ardor prolis suaderet amatae,</l>
               <l n="l27">Virgineus pudor et morum censura vetabat.</l>
            </div>
            <div n="div14" type="poesis-caput">
               <head n="head">14.</head>
               <l n="l1"> Ut sua defluxit doctis congressibus hora, </l>
               <l n="l2">Excessu legis procerum, promiscua plebis</l>
               <l n="l3">Inter, adest Mariae natus; cui obvia mater,</l>
               <l n="l4">Sed procul a turba, maesta sic voce profatur:</l>
               <l n="l5">“Quale opus est hoc, nate, tuum non suave parenti?</l>
               <l n="l6">Nate, meo et patris tanto quaesite dolori!”</l>
               <l n="l7">Cui soboles divina infit: “Quae causa laboris</l>
               <l n="l8">Est vestri? Quis quaerendi vos possidet ardor?</l>
               <l n="l9">Forsitan ignaros pietas vos esse volebat</l>
               <l n="l10">Me placito numquam obniti, nec deesse paterno?”</l>
               <l n="l11">Tunc faber agnovit, vere ac sublime locutum</l>
               <l n="l12">Cum Solymae haesisset, iuvenem, dum “Colligat unum</l>
               <l n="l13">Vespere nos tectum” admonuit; se patria dixit</l>
               <l n="l14">Iussa secuturum semper: divina parentis,</l>
               <l n="l15">Non sua, tunc fuerat quod vota implere voluntas.</l>
               <l n="l16">Paruit is Iosippo etiam maestaeque parenti,</l>
               <l n="l17">Aetherei dum iussa puer genitoris obivit,</l>
               <l n="l18">Conscius his semper placitum caeleste probari. </l>
               <l n="l19">O divine puer, cuius cum patre voluntas</l>
               <l n="l20">Est eadem, nostra hoc animi nutantia facto</l>
               <l n="l21">Arbitria informas, dum sic contraria matrum</l>
               <l n="l22">Lamenta aethereis monstras postponere iussis! </l>
               <l n="l23">Hic tamen alta patris postquam mandata secutus,</l>
               <l n="l24">Terreni dictata uteri non degener audit </l>
               <l n="l25">Imperia et iussos aequa capit ore labores. </l>
               <l n="l26">Ille etenim donec spargendis apta veniret</l>
               <l n="l27">Seminibus veri et monitis caelestibus aetas, </l>
               <l n="l28">Virgineae constans humilisque haerere parentis</l>
               <l n="l29">Vocibus et iuncti materno foedere fabri, </l>
               <l n="l30">Non fuit istorum – mirum! – tam vile iubentum </l>
               <l n="l31">Obsequium, cui non subito se tanta pararet</l>
               <l n="l32">Maiestas nutusque velut sequeretur heriles</l>
               <l n="l33">Astrorum princeps hominumque aeterna potestas</l>
               <l n="l34">Serviles curas praecepta iubentia servat.</l>
               <l n="l35">Ille leves patris, lignis fabrile dolatis</l>
               <l n="l36">Augebat census: duram tractare securim</l>
               <l n="l37">Et terram versare potens mercede refusa, </l>
               <l n="l38">Aut iuga simplicibus terrae opportuna colonis, </l>
               <l n="l39">Aut sola scissuris aptabat aratra iuvencis.</l>
               <l n="l40">Quodque crucem referebat opus, iucundus agebat,</l>
               <l n="l41">Unde trabes tectis et postibus altaque botris</l>
               <l n="l42">Fulcra, suae mortis iam laetus imagine panxit.</l>
               <l n="l43">At reliquum cunctis ignavus et omnibus optans</l>
               <l n="l44">Apparere rudis, decor et sapientia mentis</l>
               <l n="l45">Aeternae, sexti complevit tempora lustri. </l>
            </div>
            <div n="div15" type="poesis-caput">
               <head n="head">15.</head>
               <l n="l1"> O, quanta his visis materni causa stuporis</l>
               <l n="l2">Ista fuit soboles, sua qualis origo fuisset</l>
               <l n="l3">Prima, satis gnarae! Quae se de matre priusquam</l>
               <l n="l4">Egressa est, patri nata est sine tempore proles. </l>
               <l n="l5">Et tamen insanos hominum calcare tumores</l>
               <l n="l6">Erudiens exemplo humilis, non cognita mundo</l>
               <l n="l7">Arcana evolvit; veram mortalibus esse</l>
               <l n="l8">Extolli cupidis, orbi vilescere laudem.</l>
               <l n="l9">His facibus, divini operis felicibus orsis</l>
               <l n="l10">Praeluxit iuvenis, donec perflantibus auris</l>
               <l n="l11">Doctrinae et signorum, avidum immortalè beari</l>
               <l n="l12">His ipsis totum flammis succenderet orbem.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> At prius extinctus custos matrisque iugalis</l>
               <l n="l2">Virgineus, virtutum ingens fato additus heros</l>
               <l n="l3">Iosippus, quem post seri fastidia morbi</l>
               <l n="l4">Sic postrema animi cum corpore lucta resolvit.</l>
               <l n="l5">Iam senii ter quina gravis Iosippus agebat</l>
               <l n="l6">Lustra pater, prope tricenis in foedere lapsis</l>
               <l n="l7">Et sponsae et sobolis curam sortitus ab annis:</l>
               <l n="l8">Pervigil, obsequii largus patiensque laboris, </l>
               <l n="l9">Fidus ubique comes, custos, nutritor et actor, </l>
               <l n="l10">Cui Mariae et prolis caluit castissimus ardor. </l>
               <l n="l11">Immortalis amor certae tulit omina mortis</l>
               <l n="l12">Deliquium lethale minans, succumbere iussâ</l>
               <l n="l13">Naturâ nimio quem non dabat ipsa, calori. </l>
               <l n="l14">Qui fieri potuit, summos Iosippus ut inter</l>
               <l n="l15">Divinorum aestus animorum algente moratus</l>
               <l n="l16">Connubio, tantos non exarsisset in ignes?</l>
               <l n="l17">Virginei pudor et virtus excelsa mariti, </l>
               <l n="l18">Assiduos inter Mariae sobolique serenos</l>
               <l n="l19">Intuitus – mirum! – radiis utriusque calescens, </l>
               <l n="l20">Aligerûm primis si non certasset ephebis. </l>
               <l n="l21">Flamma animi iam tanta fuit, transiret in artus</l>
               <l n="l22">Ut calor immodicus cordis; sed terrea deses</l>
               <l n="l23">Ferre caro peregrina cavis incendia venis, </l>
               <l n="l24">Languebat manifesta mori stratoque iuvari</l>
               <l n="l25">Debuit excessus membris mortalibus impar. </l>
               <l n="l26">Compositum strato corpus vehementior istâ</l>
               <l n="l27">Presserat extrema cordis luctator arenâ</l>
               <l n="l28">Eripuitque animum placidus, sed lethifer ignis.</l>
               <l n="l29">Tunc generosorum pugilum spectare supremos</l>
               <l n="l30">Incepit primum soboles divina labores, </l>
               <l n="l31">Tunc et Virgo parens, quorum iucunda beatae</l>
               <l n="l32">Praeludit, dum fata instant, praesentia palmae. </l>
               <l n="l33">Iosippusque suum prior his absolvit agonem</l>
               <l n="l34">Auspiciis; sponsae siquidem sub Virginis umbra, </l>
               <l n="l35">In Iesu amplexu feliciter expiravit.</l>
            </div>
            <div n="div17" type="poesis-caput">
               <head n="head">17.</head>
               <l n="l1"> Quo tendis, Iosippe, abiens? Ad sidera dignus</l>
               <l n="l2">Forte volas heros et scandis in astra, paternas,</l>
               <l n="l3">Cuius eras Nestor, opes habiturus alumni?</l>
               <l n="l4">Tutorisne pii merito te suscipit aequus</l>
               <l n="l5">In sua regna Pater, servo devincta fideli?</l>
               <l n="l6">Hoc poterat decuisse quidem rectumque putari,</l>
               <l n="l7">Sed tamen aeterni certus fati obstitit ordo,</l>
               <l n="l8">Qui caeli clausos immoto cardine postes </l>
               <l n="l9">Vectibus et centum aeratis connexa tenebat</l>
               <l n="l10">Ostia, nullo hominum merito superanda, priusquam</l>
               <l n="l11">Clausa triumphanti prostrato Dite pateret</l>
               <l n="l12">Ianua Victori, annorum per milia quatuor</l>
               <l n="l13">Intentata, suis demum reseranda triumphis. </l>
               <l n="l14">Quo tendes igitur Iosippe? Parentis Abrami</l>
               <l n="l15">Excipiet te forte sinus vicinaque Diti</l>
               <l n="l16">Umbrarum spatia, ingratas sine lumine sedes</l>
               <l n="l17">Accipies? Quamvis fortassis Olympias una</l>
               <l n="l18">Sit super, humanae scandant dum sidera mentes </l>
               <l n="l19">Et laeto Messiae, illis revocere triumpho</l>
               <l n="l20">E tenebris, iunctum inficias te his patribus ibo. </l>
               <l n="l21">Plura patris nomen, quo te divina colebat</l>
               <l n="l22">Proles, plus etiam iunctae tibi gratia sponsae</l>
               <l n="l23">Plusque sui tutoris honor virtusque meretur, </l>
               <l n="l24">Quam loca te caeci caperent ut tristia limbi. </l>
               <l n="l25">Sed potius quaedam ignotae regionis amoena</l>
               <l n="l26">Temperie Charitumque domo, sociatus Enocho</l>
               <l n="l27">Thesbitaeque comes vati, expectare decebat</l>
               <l n="l28">Messiae victricem animam, dum rupe sepulta</l>
               <l n="l29">Membra resumpturi palmas sequereris Alumni. </l>
               <l n="l30">Conveniens fuit ista tuae data praevia menti</l>
               <l n="l31">Laurea, sidereo donec sublimis honore</l>
               <l n="l32">Divina solem luce accedente praeires. </l>
            </div>
            <div n="div18" type="poesis-caput">
               <head n="head">18.</head>
               <l n="l1"> Interea genetrix Virgo, mortale mariti</l>
               <l n="l2">Quod fuerat, tumulo claudit signisque pudoris</l>
               <l n="l3">Virginei, lauri foliis et floribus ornat.</l>
               <l n="l4">Huic ego tale suo scripsissem in marmore carmen:</l>
               <l n="l5">“Ne sacros turbes cineres, adverte viator!</l>
               <l n="l6">Virginis hic matris sponsus iacet. Omnia dixi.” </l>
            </div>
            <div n="div19" type="poesis-caput">
               <head n="head">19.</head>
               <l n="l1"> Sublato fatis purae consorte maritae</l>
               <l n="l2">Et tria caelesti complente decennia prole,</l>
               <l n="l3">Libera coniugii Virgo, patriaeque solutus</l>
               <l n="l4">Iure potestatis natus (spontanea quamvis, </l>
               <l n="l5">Iosippo veluti patri parere voluntas,</l>
               <l n="l6">Virtutis non legis erat) maerore paterni</l>
               <l n="l7">Funeris humano laxabat viscera<note place="foot" n="note">565 viscera :
                viscere</note> luctu. </l>
               <l n="l8">Tristitiam cumulabat amor, quem providus omni</l>
               <l n="l9">Fatorum eventu pro matre et pignore castus</l>
               <l n="l10">Promeruit, vigilans, utriusque ad commoda sponsus. </l>
            </div>
            <div n="div20" type="poesis-caput">
               <head n="head">20.</head>
               <l n="l1"> Post fata haec heres Cleophae, cognata parenti</l>
               <l n="l2">Virgineae soboles, Simon Cananea propago, </l>
               <l n="l3">Posteritas Iudae, propria de stirpe Salomen</l>
               <l n="l4">Florentem nympham, statuit sollemne iugali</l>
               <l n="l5">Consociare thoro, accitis ad pacta propinquis</l>
               <l n="l6">Connubia, utroque ex sexu. Quos adfuit inter</l>
               <l n="l7">Et Maria et proles, quam tunc trigesima solis</l>
               <l n="l8">Viderat, annorum percurrens sidera lampas. </l>
               <l n="l9">Iamque illum divina fides sortita satorem</l>
               <l n="l10">Incepisse datum Galilaea per oppida semen</l>
               <l n="l11">Surgere et optatis fructum promittere sulcis,</l>
               <l n="l12">Laeta oculis vidit; iam legerat ipse laboris</l>
               <l n="l13">Ad partem socios, doctos quos ante, paratam</l>
               <l n="l14">Mitteret in messem. Sed quod constantior esset</l>
               <l n="l15">Hausta fides, certum, propriae quo effata probaret</l>
               <l n="l16">Vocis, adhuc deerat robur; quod tempore taedae</l>
               <l n="l17">Cognatae accessit; primum sua verba secutis</l>
               <l n="l18">Servatorem orbis sese referentia signum. </l>
            </div>
            <div n="div21" type="poesis-caput">
               <head n="head">21.</head>
               <l n="l1"> Iste datum postquam magnus conviva premebat</l>
               <l n="l2">Non procul a genetrice locum, quod pauperis esset </l>
               <l n="l3">Connubium sponsi, plus non spumante daturo</l>
               <l n="l4">Laetitiam Baccho, materna voce rogatus</l>
               <l n="l5">Iussit, ut optatum laticis daret urna Lyaeum.</l>
               <l n="l6">Mater enim (cui in miseros data viscera matris,</l>
               <l n="l7">Tunc confessa palam) sensit quae prima pudorem </l>
               <l n="l8">Pauperiemque domus convivarumque cavere</l>
               <l n="l9">Murmur et opprobrium sponsi studiosa, potentem</l>
               <l n="l10">Prodigii affatur sobolem, sic voce locuta:</l>
               <l n="l11">“Nate, deest vinum!” Post haec audita ministris, </l>
               <l n="l12">Certa velut voti, “Vobis quae filius,” inquit, </l>
               <l n="l13">“Dixerit iste meus, faciles parete iubenti!” </l>
               <l n="l14">More autem gentis positae sex ordine stabant,</l>
               <l n="l15">Fonte piaturae, si quid vitabile forsan</l>
               <l n="l16">Progenies recutita manu contingeret, urnae:</l>
               <l n="l17">Has latice impleri vivo divinus Apella</l>
               <l n="l18">Iusserat; unde haustum senior conviva liquorem</l>
               <l n="l19">Laudat et eximia natum de vite Falernum</l>
               <l n="l20">Sero venire stupet. Dein venerit unde, requirit.</l>
               <l n="l21">At famuli, quibus ad fontem sexta hauserat undam</l>
               <l n="l22">Hydria, se puri laticis libata tulisse</l>
               <l n="l23">Pocula contendunt. Iterumque petitus eodem</l>
               <l n="l24">Vase, merum fuit, hospitibus mirantibus humor. </l>
               <l n="l25">Altera tentatur, dein tertia, quarta deinde, </l>
               <l n="l26">Quinta etiam, demum rigidum quoque sexta vocatur</l>
               <l n="l27">Amphora ad examen: tenues vibrantia guttas</l>
               <l n="l28">Vina dabant cunctae, lympham subigente Lyaeo. </l>
               <l n="l29">Hoc matris fecit pietas impensaque primo</l>
               <l n="l30">Exhibuit matri sobolis reverentia signo. </l>
               <l n="l31">O mater! Tua si necdum opportuna roganti</l>
               <l n="l32">Auxilia, occurrit pietas matrisque benigno</l>
               <l n="l33">Prospicit affectu, quid erit cum vota ferentes</l>
               <l n="l34">Aspicies populos, aut quid, cum thure calebunt </l>
               <l n="l35">Lucebuntque tuae votivis ignibus arae?</l>
               <l n="l36">Qualia, proh, cognata orbi dat taeda futurae</l>
               <l n="l37">Argumenta spei! Felix te matre nocentis</l>
               <l n="l38">Posteritas Evae, felix cui tanta potestas, </l>
               <l n="l39">Tanto hominum, quibus aequa faves, accessit amori. </l>
            </div>
            <div n="div22" type="poesis-caput">
               <head n="head">22.</head>
               <l n="l1"> Hoc taedae auspicio domituro Tartara iacta est</l>
               <l n="l2">Alea Messiae. Sed non Rubiconis ab undis</l>
               <l n="l3">Victor agit celeres ad proxima proelia currus;</l>
               <l n="l4">Prima Galilaeis commutans Massica lymphis,</l>
               <l n="l5">(Hic suus est Rubicon, rubeos ubi iussa liquores</l>
               <l n="l6">Unda dedit) Stygio movit nova bella tyranno, </l>
               <l n="l7">Fortior Aeneadae, postquam Iordane recedens</l>
               <l n="l8">Hoc mergenda prius signasset crimina rivo. </l>
               <l n="l9">Mater ubique comes: nihil hanc avellere dulci</l>
               <l n="l10">Evaluit nato, nisi cum sapienter abesse</l>
               <l n="l11">Suadebat ratio, aut virtus natique voluntas.</l>
               <l n="l12">Praesentem hunc epulo taedae lustralibus illum</l>
               <l n="l13">Inspersum conspexit aquis caeloque profectas</l>
               <l n="l14">Accepit patris voces, cum talia dixit:</l>
               <l n="l15">“Haec mea progenies, placidis accedere constans</l>
               <l n="l16">Cara<note place="foot" n="note">641 cara : charo</note> propago meis!”
            Caeloque locutus aperto</l>
               <l n="l17">Intonuit, manifesta suae dans signa loquelae. </l>
               <l n="l18">Hic etiam niveâ sua colla premente columbâ</l>
               <l n="l19">Augurium caeleste capit; nova candidus ales</l>
               <l n="l20">Formaturus erat quod saecula, dictus in orbis </l>
               <l n="l21">Principio liquidum pennis umbrasse profundum. </l>
               <l n="l22">Tunc etiam eiusdem genetrix praesaga notavit</l>
               <l n="l23">Flaminis officium, propria virtute parantis</l>
               <l n="l24">Ad nova fecundas vitae primordia lymphas. </l>
               <l n="l25">Illa docente suo longinqua sonantia nato</l>
               <l n="l26">Cum turbis deserta petit; non segnis eidem</l>
               <l n="l27">Cunctorum commune famis longumque referre</l>
               <l n="l28">Luctamen. Veluti nuper Galilaea Falernum</l>
               <l n="l29">Hac orante bibit, desertum hac supplice panes</l>
               <l n="l30">Vidit et illius maternis viscera curis</l>
               <l n="l31">Composuit, larga Cereris sine semine fruge. </l>
               <l n="l32">Haec eadem Solymis natum sua fata sequentem,</l>
               <l n="l33">Credere nolentis populi vulgique ferocis</l>
               <l n="l34">Aspexit livore premi. Et clamantia laetum</l>
               <l n="l35">Agmina, ubi stratas vector calcabat asellus, </l>
               <l n="l36">Regia dum subiit Iudaeae moenia, palmas, </l>
               <l n="l37">“Hosanna” audivit. Demum tristissima fati</l>
               <l n="l38">Maternum sine more dolens ludibria vidit. </l>
            </div>
            <div n="div23" type="poesis-caput">
               <head n="head">23.</head>
               <l n="l1"> Illa Sioneae forsan quoque praescia caenae, </l>
               <l n="l2">Divini praesens epuli spectavit inane</l>
               <l n="l3">Panis prodigium repletaque pectoris illo</l>
               <l n="l4">Igne, alium sensit Cereris, pro fruge saporem.</l>
               <l n="l5">Utque fuit supremi epuli graviore sedere</l>
               <l n="l6">Digna loco natique latus stipare, vel ipsis</l>
               <l n="l7">Discipulis mensae accubitum sortita priorem,</l>
               <l n="l8">Prima fuit, sacra pavit quam filius esca. </l>
               <l n="l9">“Accipe, mater, idem”, inquit natus, “quale dedisti</l>
               <l n="l10">Tu prius assumpsique tuo de sanguine corpus.</l>
               <l n="l11">Quique tui fueram ventris, modo pectoris hospes</l>
               <l n="l12">Esse peto aeternique novum do pignus amoris.”</l>
               <l n="l13">Tunc ea, luminibus tacitos referentibus ignes,</l>
               <l n="l14">Ad natum conversa oculos manibusque modesta</l>
               <l n="l15">Supplicibus, divina suae quam dextera prolis</l>
               <l n="l16">Frangebat, gratam est avidis affectibus escam. </l>
               <l n="l17">Panis ubi sumpta effigies, mirabile nati</l>
               <l n="l18">Inventum, quo se cordi commiscet amanti, </l>
               <l n="l19">Sola videt penetratque animo; decuitque videre</l>
               <l n="l20">Haec primam quae ventre tulit miracula. Vidit</l>
               <l n="l21">Plura tamen, quem ventre tulit: spectavit ibidem</l>
               <l n="l22">Triticeae siquidem totam sub imagine frugis</l>
               <l n="l23">Progeniem susceptam utero totamque videbat</l>
               <l n="l24">Sub tota Cereris forma, sed qualibet aequè</l>
               <l n="l25">Parte tenebatur totus – mirabile! – natus.</l>
               <l n="l26">Attonitae similis tacito sic pectore fatur:</l>
               <l n="l27">“Hactenus intacti, qualis mihi contigit uni</l>
               <l n="l28">Mirabar fortunam uteri, nec hypostasin ultra</l>
               <l n="l29">Plus posse aeternam iuncta sibi carne, putabam.</l>
               <l n="l30">Nunc ultra processit amor, mortalibus unus</l>
               <l n="l31">Qui datus est cunctis natusque est omnibus, idem</l>
               <l n="l32">Servator voluit cunctis quoque pectore nasci,</l>
               <l n="l33">Arida terrigenûm replens praecordia IEsus.</l>
               <l n="l34">Utque magis pateat donum, pars singula totum</l>
               <l n="l35">Possidet authorem doni, nulloque figurae</l>
               <l n="l36">Dissidio, panis successor dissidet Agnus. </l>
               <l n="l37">Mira situs ratio et panis sine pane figura</l>
               <l n="l38">Ingenium Sophiamque premet mentisque valebit</l>
               <l n="l39">Nulla, sui vacuum virtus comprendere panem. </l>
               <l n="l40">Sola fides istam continget amoris abyssum. </l>
               <l n="l41">Te vero quod, nate, tuae das cernere matri, </l>
               <l n="l42">Ingentique, isto mea tenvia munere pensas</l>
               <l n="l43">Obsequia, hoc matri tribuis, sed caetera segni</l>
               <l n="l44">Ancillae. Si materno te lacte rigavi, </l>
               <l n="l45">Tu meus es iam, nate, cibus; si corporis auram</l>
               <l n="l46">Vitalem, divinus homo me matre tulisti, </l>
               <l n="l47">Tu mea nunc vita es, tu pectoris intimus ardor, </l>
               <l n="l48">Tu cordis qua spiro aura es: qua vivo. Parentis</l>
               <l n="l49">Esca tuae meliorque tuae tu matris origo, </l>
               <l n="l50">Divina incipiam de te quod vivere vita, </l>
               <l n="l51">Cui mea, mortalis quod sis, adiecit egestas<note place="foot" n="note">714
                egestas : agestas </note>.”</l>
               <l n="l52">Haec animo genetrix versabat, et omnia miris</l>
               <l n="l53">Impleri sensit cordis penetralia flammis. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Factus ut est epulo finis traherentque sequentem</l>
               <l n="l2">Astra diem, fieret summus quo victima mystes</l>
               <l n="l3">Sanguineumque sacer pugil expleturus agonem, </l>
               <l n="l4">Figeret aeternum mortis pro laude trophaeum,</l>
               <l n="l5">Surgit et accubitum cenae modulatior oris</l>
               <l n="l6">Cantus et aethereae gratus dapis excipit hymnus. </l>
               <l n="l7">Ante tamen quam multa patrem oraturus in hortum</l>
               <l n="l8">Prodiret, Mariae hoc fertur sermone locutus</l>
               <l n="l9">Filius et maestam sic fato aptasse parentem. </l>
               <l n="l10">“Mater amata, vale, divini postulat ordo</l>
               <l n="l11">Decreti iam carne mori lethumque subire.</l>
               <l n="l12">Macte animi generosa parens, nunc robore mentis,</l>
               <l n="l13">Nunc opus est virtute regi: mors, flagra, dolores</l>
               <l n="l14">Illotae tribuum voces, convicia, funes, </l>
               <l n="l15">Sentibus implexum duris diadema, cruoris</l>
               <l n="l16">Eluvium, dein poenalis nato imminet arbor.</l>
               <l n="l17">Haec mihi, cui morior, dabit Israëlis amati</l>
               <l n="l18">Saevities parietque suo livore salutem</l>
               <l n="l19">Quam refugit, pressura suas hoc funere noxas. </l>
               <l n="l20">Hoc totum lux prima dabit, sed tertia vivum</l>
               <l n="l21">Proferet et reducem tumulo tua, mater, habebunt</l>
               <l n="l22">Lumina mortalem non plus lacrymantia natum.”</l>
            </div>
            <div n="div25" type="poesis-caput">
               <head n="head">25.</head>
               <l n="l1"> Huic genetrix maesto nimium sic ore reponit:</l>
               <l n="l2">“Nate, mihi supremus amor, suprema voluptas</l>
               <l n="l3">Supremusque dolor! Quis matrem occumbere ferro,</l>
               <l n="l4">Atque odium populi pro te sufferre rogantem</l>
               <l n="l5">Nate dabit? Levior proprii mihi funeris esset</l>
               <l n="l6">Impietas, quam, nate, tuae tristissima mortis</l>
               <l n="l7">Cernere maternis discrimina praevia fatis.</l>
               <l n="l8">At quia vile mei pretium, neque iusta piandis</l>
               <l n="l9">Poena foret noxis maternus sanguis, amori</l>
               <l n="l10">Cedo lubens horae, quae te moriente salutis</l>
               <l n="l11">Adveniet, cuius nocuum spes torquet Adamum. </l>
               <l n="l12">Si ventura movet generis te gloria nostri, </l>
               <l n="l13">Ah nate, ah, pretium sceleris depone tuosque</l>
               <l n="l14">Sanguinis immenso numera pro foenore rivos.</l>
               <l n="l15">Laeta tuae mortis fructum, sed maesta dolensque</l>
               <l n="l16">Triste feram pretium: patiar crudele meisque</l>
               <l n="l17">Luctibus immoriar, quorum praesaga laborant</l>
               <l n="l18">Viscera, quae saevus fati iam concutit horror.</l>
               <l n="l19">Quo tuus impellit patrisque aeternus amoris</l>
               <l n="l20">Imperat excessus, soboles mea, vade, tuoque</l>
               <l n="l21">Sanguine formosus maculam lavet oris Adamus. </l>
               <l n="l22">At veluti natum genetrix tam dira ferentem</l>
               <l n="l23">Nulla umquam aspexit, talem te prima videbo;</l>
               <l n="l24">Sic veluti matrem nullus tam triste dolentem</l>
               <l n="l25">Filius aspexit, talem me primus habebis. </l>
               <l n="l26">Barbara si patulum feriet tibi lancea pectus, </l>
               <l n="l27">Me gladius caedet. Cuspis tamen illa futura </l>
               <l n="l28">Qualis, adhuc dubito. Fuerit quaecumque, sed illa</l>
               <l n="l29">Et dolor et vulnus fiet crudele sub illa.” </l>
               <l n="l30">Haec memorans largo fletu simul ora rigabat</l>
               <l n="l31">Inque recedentem ad suprema pericula natum,</l>
               <l n="l32">Dum licuit, vultus oculosque immota ferebat.</l>
            </div>
            <div n="div26" type="poesis-caput">
               <head n="head">26.</head>
               <l n="l1"> Tempus erat, tacitum caeli cum lumine plena</l>
               <l n="l2">Egit iter, gemina frontis sine cuspide luna,</l>
               <l n="l3">Cum prodire domo matrem nox ipsa vetabat. </l>
               <l n="l4">At noctem superasset amor, nisi filius ipse, </l>
               <l n="l5">Iam sua fata sequi tectoque exire paranti</l>
               <l n="l6">Dixisset: “Cras me, genetrix dilecta, videbis.</l>
               <l n="l7">Nunc sine te mediis patris iussa ordiar umbris.” </l>
               <l n="l8">Ingemuit duxitque imo suspiria corde</l>
               <l n="l9">Poenarum praesaga parens; parere monenti</l>
               <l n="l10">Sed voluit nato. Cognatis addita noctem</l>
               <l n="l11">Matribus explevit, matrum maestissima Virgo. </l>
            </div>
            <div n="div27" type="poesis-caput">
               <head n="head">27.</head>
               <l n="l1"> Hortus erat, quem saepe patrem oraturus adibat</l>
               <l n="l2">Servator, crebris hortus fecundus olivis, </l>
               <l n="l3">Mons ubi qui simili deducit ab arbore nomen,</l>
               <l n="l4">In longam sese facilemque extendit aratri</l>
               <l n="l5">Planitiem. Quem tunc etiam, postquam ultima morti</l>
               <l n="l6">Orgia praemisit, sua fata sequentibus intrat</l>
               <l n="l7">Discipulis patremque solum complexus adorat.</l>
               <l n="l8">Hic ille ingenti poenae mortisque pavore</l>
               <l n="l9">Percitus intremuit totus visaque propinqui,</l>
               <l n="l10">Quae mentem obsedit perculsus imagine lethi, </l>
               <l n="l11">Crudelem referente necem populique furorem</l>
               <l n="l12">Praemeditans, sic tristis ait: “Pater optime, mortem</l>
               <l n="l13">Quam video calicemque mihi quam saeva propinat, </l>
               <l n="l14">Fac rogo, ne gustem. Quod si tua fixa voluntas</l>
               <l n="l15">Id iubeat, summus quamvis me funeris huius</l>
               <l n="l16">Horror habet, placitis mentem compono paternis.”</l>
               <l n="l17">Talia sopitis ter vota precantia fudit</l>
               <l n="l18">Discipulis multoque solum sudore rigavit:</l>
               <l n="l19">Sudor erat sanguis, trepido qui corpore manans</l>
               <l n="l20">Tingebat roseis tellurem et gramina guttis.</l>
               <l n="l21">Divini verò fuerat vis tanta cruoris, </l>
               <l n="l22">Ut iacto veluti terrae de semine natus</l>
               <l n="l23">Flos novus et toti species mirabilis orbi</l>
               <l n="l24">Barbara vicini praeferret symbola fati. </l>
               <l n="l25">Subiecta primum sacer est tellure receptus</l>
               <l n="l26">Ut cruor, immisso tellus pro sanguine florem</l>
               <l n="l27">Reddidit, esse decens rata si pro sanguinis hausto</l>
               <l n="l28">Divini pretio, donum non vile referret. </l>
               <l n="l29">At quia purpurei caedis feralis imago </l>
               <l n="l30">Causa fluoris erat, manans servavit eandem</l>
               <l n="l31">Effigiem sanguis, quo vivae occulta latebant</l>
               <l n="l32">Semina virtutis, similes, in floris ituras</l>
               <l n="l33">Luxuriem, mortis formare potentia poenas. </l>
               <l n="l34">Dicitur Oebalio sic olim sanguine flores</l>
               <l n="l35">Terra dedisse novos et cum Telamonius heros</l>
               <l n="l36">Ense suo moriens Aiax Sigeia tinxit</l>
               <l n="l37">Litora, confestim viridi de cespite fusus</l>
               <l n="l38">Flore pari cruor emicuit foliisque receptum </l>
               <l n="l39">Et ducis et pueri servavit littera nomen. </l>
               <l n="l40">Mansit honor flori; siquidem celebranda redibant</l>
               <l n="l41">Annua, praelata Graiis Hyacinthia pompa</l>
               <l n="l42">Et moriturus in hunc sua nomina transtulit Aiax</l>
               <l n="l43">Atque suos gemitus Hyacintho inscripsit Apollo. </l>
               <l n="l44">Causa dabat melior maiorque in sanguine virtus</l>
               <l n="l45">Messiae sudantis erat, quae sanguine natis</l>
               <l n="l46">Floribus imprimeret gemini simulacra doloris. </l>
               <l n="l47">Primus erat proprius poenarum gurgite spumans</l>
               <l n="l48">Immani torrens; alter maerore labantem</l>
               <l n="l49">Et dulcem non uno animi mucrone petitam</l>
               <l n="l50">Respexit matrem: stat flori impressus uterque.</l>
            </div>
            <div n="div28" type="poesis-caput">
               <head n="head">28.</head>
               <l n="l1"> Mole velut Cyprias, ita sacro sanguine cretus</l>
               <l n="l2">Flos praeit iste rosas, suavi fragrantior aura.</l>
               <l n="l3">Hunc simplex folium vestit, nisi pura videri</l>
               <l n="l4">Quod faciunt sinuosa suae curvamina sphaerae. </l>
               <l n="l5">Succedit folio teretis pars nacta cylindri</l>
               <l n="l6">Effigiem, notam flagris imitata columnam: </l>
               <l n="l7">Cera stylo partim color est et muricis humor.</l>
               <l n="l8">Hunc super, implexus veluti de sentibus orbis</l>
               <l n="l9">Horreo et inde pari fibrarum triplice filo, </l>
               <l n="l10">Queis ferri color est, surgunt in vertice clavi.</l>
               <l n="l11">Sub folio vero maiore latere videntur</l>
               <l n="l12">Dispositi in gyro, foliorum in acumen euntes</l>
               <l n="l13">Mucrones veluti septem, materna dolorum</l>
               <l n="l14">Symbola, quorum animo tunc praemeditata tyrannis, </l>
               <l n="l15">Pectora dilectae dirùm scissura parentis,</l>
               <l n="l16">Purpureos nati corpus solvebat in imbres. </l>
               <l n="l17">Area maioris folii decorata rubescit</l>
               <l n="l18">Quinque velut guttis, vel mavis dicere, granis</l>
               <l n="l19">Coralii: totidem plagarum haec signa, cruento</l>
               <l n="l20">Queis lacerandus erat divinus stipite natus.</l>
               <l n="l21">Protinus ut vidit certum de sanguine florem</l>
               <l n="l22">Athleta aethereus “Sunt instrumenta doloris</l>
               <l n="l23">Ista mei” dixit. “Viridi me cespite dura</l>
               <l n="l24">Terret humus, fati dum, quod mihi restat, acerbum</l>
               <l n="l25">Floribus ostendit mortisque intendit agonem.” </l>
               <l n="l26">Hinc visas horrere magis, magis impote poenas</l>
               <l n="l27">Aversari animo, donec submissus Olympo</l>
               <l n="l28">A Patre sidereus maerentem his vocibus Ales</l>
               <l n="l29">Erigeret nimiumque fugaret corde pavorem: </l>
               <l n="l30">“Alma Dei soboles” inquit, “virtusque Tonantis, </l>
               <l n="l31">Mortalis natura tibi quem suggerit, Heros</l>
               <l n="l32">Caelestis, depone metum supremaque constans</l>
               <l n="l33">Fata subi. Tibi quantus honor, quae copia laudis, </l>
               <l n="l34">Gloria quae Patri adveniet, quae tristibus Orci</l>
               <l n="l35">Exulibus ventura salus, quantum orbis habebit</l>
               <l n="l36">Roboris exemplum? Caeli ventura sub auras</l>
               <l n="l37">Posteritas tua fata canet caeloque beandus</l>
               <l n="l38">Adami sanguis, dulcem te morte perempta</l>
               <l n="l39">Authorem vitae servatoremque sonabit!”</l>
               <l n="l40">Dixerat haec Ales floresque e sanguine natos</l>
               <l n="l41">Respiciens, qui praesentem cumulare timorem</l>
               <l n="l42">Poenarum visi effigie; telluris ab imo</l>
               <l n="l43">Evulsos omnes et adhuc radice cruentos </l>
               <l n="l44">Colligit atque alio plantandos orbe reservat,</l>
               <l n="l45">Sic fatus: “Grati flores et lilia summo</l>
               <l n="l46">Digna virere polo, vestro ne sitis amara</l>
               <l n="l47">Progenies spectata Patri, vos gentibus olim</l>
               <l n="l48">Longinquis, nec non post tempora multa, suarum</l>
               <l n="l49">Poenarum factura fidem, dabo crescere terris, </l>
               <l n="l50">Queis Iudae vox nulla sonat: servabit in illis</l>
               <l n="l51">Vos melior fortuna locis, quos forte parentis</l>
               <l n="l52">Vestri odio, Solymae saevus discerperet ardor.”</l>
               <l n="l53">Haec effatus abit superansque immanè remotam </l>
               <l n="l54">Maiorem a Solyma zonam, pervenit ad Indos, </l>
               <l n="l55">Dives ubi occiduis Phoebi laetatur arenis</l>
               <l n="l56">Marsinga et sacrum Didymi Calamina cruorem</l>
               <l n="l57">Hausit, ubi fixos voluit vernare minister</l>
               <l n="l58">Aliger Hebraeos, horti miracula, flores. </l>
               <l n="l59">Haec ita divino venit de sanguine nata</l>
               <l n="l60">Floris in occiduos Indorum gratia fines.</l>
               <l n="l61">Nomine flos caruit, donec telluris avarus</l>
               <l n="l62">Scrutator pelagique audax sulcator ibidem</l>
               <l n="l63">Divitias cumularet Iber iisdemque repertus, </l>
               <l n="l64">Voce nova voluit flos Granadilla vocari. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Interea Christus fati terrore subacta</l>
               <l n="l2">Surgit humo lethi intrepidus seseque per umbras</l>
               <l n="l3">Obvia quaerenti figit vestigia turbae.</l>
               <l n="l4">Inciderat saevos, horum sed amator in hostes, </l>
               <l n="l5">Barbaraque infandae iam proditionis adeptus</l>
               <l n="l6">Oscula iam Solymae, laqueis praetoria vinctus</l>
               <l n="l7">Calcabat, matre ignara. Cui nuntia postquam</l>
               <l n="l8">Fama tulit capti casus et vincula nati</l>
               <l n="l9">Verberaque sannasque coronatique dolores</l>
               <l n="l10">Verticis et quanto venalis proditor auro</l>
               <l n="l11">Innocuam invasit sobolem, ceu cuspide pectus</l>
               <l n="l12">Fixa, altum siluit pressoque obmutuit ore:</l>
               <l n="l13">Hunc contra nil visa loqui, quem pectore forti</l>
               <l n="l14">Sustinuit, materna scidit qui viscera mucro: </l>
               <l n="l15">Non aliter, grandem quam siqua sorte molarem</l>
               <l n="l16">Altior excipiat Ganges: iacet ille profundâ</l>
               <l n="l17">Mersus aquâ labensque super non fluctuat unda,</l>
               <l n="l18">Sed silet immissumque tegit sine murmure pondus. </l>
               <l n="l19">Exigui vero fluvium si gurgitis aequa</l>
               <l n="l20">Sors premat, in spumas totus se commovet amnis </l>
               <l n="l21">Et fluctus ciet et modicum se murmure prodit.</l>
               <l n="l22">Tranquillo semper labuntur regia cursu</l>
               <l n="l23">Flumina, quantumvis grave sit magnumque quod altas</l>
               <l n="l24">Incidit in lymphas: talis fuit ista parentis</l>
               <l n="l25">Virgineae virtus animique immota potestas.</l>
               <l n="l26">Subtracto aut veluti solari lumine Phoebe, </l>
               <l n="l27">Postquam interpositae nimio telluris opaco, </l>
               <l n="l28">Tot velata umbris maeret fraterna negari</l>
               <l n="l29">Ora sibi, pro more volat, tantumque nigrello</l>
               <l n="l30">Est dolor in vultu, sed qui praecesserat, idem</l>
               <l n="l31">Est vigor in motu: genetrix augusta gemebat</l>
               <l n="l32">Prole quidem capta, ast eadem permansit in illa</l>
               <l n="l33">Vis animi, semper iustis sua vota Tonantis</l>
               <l n="l34">Arbitriis librare tenax nutuque moveri.</l>
               <l n="l35">“Et quamvis sobolem” aiebat, “quae vincula stringunt </l>
               <l n="l36">Quaeque dolenda nimis popularibus imminet arbor</l>
               <l n="l37">Vocibus et matrem cruciet, nec funera prolis</l>
               <l n="l38">Laeta feram, tamen aequa tuum, supreme monarcha,</l>
               <l n="l39">Velle sequor placitique tui me legibus apto.</l>
               <l n="l40">Filius hic tuus est, plusquam meus, ille paterni</l>
               <l n="l41">Totus honor splendorque uteri. Si talibus illum</l>
               <l n="l42">Exerceri odiis tua fert patiturque voluntas</l>
               <l n="l43">Numquam errans, mihi nolle grave est, quae fata paterno</l>
               <l n="l44">Stant placito: o rectum, cui non haerere verendum est.</l>
               <l n="l45">Quin genitor si summe iubes me pectora nati</l>
               <l n="l46">Ense ferire mei, credentem imitabor Abramum</l>
               <l n="l47">In sua funesto tendentem viscera ferro.” </l>
               <l n="l48">Talibus internos animi componere fluctus</l>
               <l n="l49">Virgo quidem potuit, ne quas fatalis amaror</l>
               <l n="l50">Pectoris indignas divina Heroide voces</l>
               <l n="l51">Mitteret, aut moris laudata lege decori</l>
               <l n="l52">Solveret. At summos cordis lenire dolores</l>
               <l n="l53">Non potuit, nec posse Deus permisit, ut uni</l>
               <l n="l54">Martyris aureolae, quae solum deerat, acerbis</l>
               <l n="l55">Virginea aerumnis aptaret tempora zonae. </l>
            </div>
            <div n="div30" type="poesis-caput">
               <head n="head">30.</head>
               <l n="l1"> Auditis nati poenis, quas cominus ipse</l>
               <l n="l2">Vidit Ioannes rediensque in tecta dolenti</l>
               <l n="l3">Nuntius exposuit matri. Pressisset opacas</l>
               <l n="l4">Lux ubi prima umbras, moriturae prolis amato</l>
               <l n="l5">Discipulo stipata, gemens lacrymasque profundens, </l>
               <l n="l6">Aede migrat Virgo, fidus cui iunxerat ardor</l>
               <l n="l7">Cognatas etiam vacua ad solacia matres. </l>
               <l n="l8">Festinat tectoque tenus progressa Latini</l>
               <l n="l9">Praesidis, ad populi fremitum strepitumque sonantum</l>
               <l n="l10">Flagrorum et male compositae convicia plebis</l>
               <l n="l11">Acurrit gemebunda, sui praesaga doloris. </l>
               <l n="l12">Et quae poenarum sensu, quibus impigra natum</l>
               <l n="l13">Urgebat feritas, poterat moritura videri, </l>
               <l n="l14">Cernere sub manibus natum crudelibus optat. </l>
               <l n="l15">Spectavit, stetit: o virtus heroa, virile</l>
               <l n="l16">Robur, stare isto MARIAM potuisse sub ictu.</l>
               <l n="l17">Qualis hic afflictae penetrans praecordia matris</l>
               <l n="l18">Ensis erat? Tamen exanimem non reddidit, Orci</l>
               <l n="l19">Fila potens resecare mucro; sed saevior inde</l>
               <l n="l20">Horridiorque fuit, quod citra funus, acerbas,</l>
               <l n="l21">Viscera non citra plagas materna feriret.</l>
               <l n="l22">Illa doloris erat cuspis, non funeris ensis. </l>
            </div>
            <div n="div31" type="poesis-caput">
               <head n="head">31.</head>
               <l n="l1"> Marmor in aede fuit, facies vix alta columnae</l>
               <l n="l2">Lumborum tenus, Ausonios ubi solvere fasces</l>
               <l n="l3">Mos erat et saxo tereti servile ligari</l>
               <l n="l4">Corpus ad opprobrium sceleris virigsque feriri.</l>
               <l n="l5">Mancipiis tritum et vernarum infamibus horrens</l>
               <l n="l6">Suppliciis marmor, scelerato sanguine quorum</l>
               <l n="l7">Livida signa dabat. Facinus crudele! Reorum</l>
               <l n="l8">Servorum in morem nudatam corpore strinxit</l>
               <l n="l9">Divinam sobolem tenuitque immitè cruentis </l>
               <l n="l10">Sulcandum virgis, donec non sanguine tantum</l>
               <l n="l11">Virgineo, multa flagris sed carne ruberet. </l>
               <l n="l12">Sic cute deformem, sic totum in vulnera paenè</l>
               <l n="l13">Conversum praesens aspexit mater et illam</l>
               <l n="l14">Acre dolentem animo suspexit filius: uno</l>
               <l n="l15">Intuitu quorum dulci se nectare replet</l>
               <l n="l16">Vasta cupido animi, tunc his sibi versa referre</l>
               <l n="l17">Lumina maeror erat; sed nulla referre nequivit</l>
               <l n="l18">Amborum communis amor, qui luce petitas</l>
               <l n="l19">Alterius numerabat uti sua vulnera poenas. </l>
               <l n="l20">Gnara fuit genetrix se corde micare beatis</l>
               <l n="l21">Exundante opibus. Vetiti se germinis illa</l>
               <l n="l22">Immunem aspexit scelerisque tyrannide prima</l>
               <l n="l23">Servatam, venturi olim, modo sanguine verò</l>
               <l n="l24">Praesentis fati. Vidit quod solius ergò</l>
               <l n="l25">Tunc custodita pro libertate parentis</l>
               <l n="l26">(Cuius solus amor valuit superare profusa</l>
               <l n="l27">In cunctos hominum superumque Tonantis amores)</l>
               <l n="l28">Intuituque sui potius quam totius ergò</l>
               <l n="l29">Humanae sobolis, dulcis crudelia nactus</l>
               <l n="l30">Verbera sustineat; tanto graviore ferebat</l>
               <l n="l31">Supplicium poena, rabiem quod funeris omnem</l>
               <l n="l32">Plus sibi, quam toti mundo prodesse notaret.</l>
               <l n="l33">Insuper et natum novit cum patre Tonantem</l>
               <l n="l34">Maiestate parem, flagri servile ferentem</l>
               <l n="l35">Opprobrium, penetrare potens magis omnibus una, </l>
               <l n="l36">Quam foret indignus tanto splendore nefandus</l>
               <l n="l37">Iudaeae furor. Adveniens hinc ille doloris</l>
               <l n="l38">Dictu impos matris fibras torquebat amaror. </l>
               <l n="l39">Illa crucis merito siquidem<note place="foot" n="note">1011 siquidem :
                siquidam</note> magis omnibus una</l>
               <l n="l40">Emicuit tantasque sacri sortita cruoris</l>
               <l n="l41">Divitias, ut nec superos, nec labe solutos</l>
               <l n="l42">Terrigenas Ioseph dederit tot fructibus arbor</l>
               <l n="l43">Impleri, quantum nulli numeranda, nec ipsis</l>
               <l n="l44">Caelitibus matri divinae copia plantae</l>
               <l n="l45">Advenit. Poteritne parens tam grata cadentem</l>
               <l n="l46">Tantarum Charitum iustè non flere datorem?</l>
               <l n="l47">Tantus vero fuit, quo prole calebat, amoris</l>
               <l n="l48">Impetus; ut simili, procul est, ardore micaret</l>
               <l n="l49">Flamma, suum authorem qua complectuntur ovantes</l>
               <l n="l50">Aligeri: quicumque ignis comprendet abyssum</l>
               <l n="l51">Virginei, materna illi quoque plaga patebit </l>
               <l n="l52">Pectoris: hac levior vatum est facundia poenâ.</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Quis dolor est, divina parens, conferre dolori</l>
               <l n="l2">Quem potis est natura tuo? Sunt luctibus omnes</l>
               <l n="l3">Fetae urbes: nurus haec sobolem gemit, illa parentem,</l>
               <l n="l4">Ista virum deflet; morbis cruciantibus alter, </l>
               <l n="l5">Carceris hic gravibus poenis, discrimina famae, </l>
               <l n="l6">Tristis opum iactura alius rerumque rapinis</l>
               <l n="l7">Pauperie torquente dolet. Licet ipsa dolorum</l>
               <l n="l8">Patria sit tellus qua vivimus, omnibus illa</l>
               <l n="l9">Est tamen aerumnis impar producere matris</l>
               <l n="l10">Tristius exemplum, non insuperabile luctu</l>
               <l n="l11">Virgineo: nec te excipio Sipyleia mendax</l>
               <l n="l12">Facta parens Niobe natorum funere marmor. </l>
               <l n="l13">Vera tamen fuerit Niobe, sed marmore verti</l>
               <l n="l14">Non amor hanc sobolis, sed mentis caeca subegit</l>
               <l n="l15">Ambitio insanusque tumor, Latoia postquam</l>
               <l n="l16">Sacra sibi fieri poscens agnovit amara, </l>
               <l n="l17">Auxilio prolis sese Titanide victam.</l>
               <l n="l18">Purus amor sobolis quam sic lugere dedisset,</l>
               <l n="l19">Poenarum ut nati vehemens extinguere maeror</l>
               <l n="l20">Hanc posset, virtus animi nisi firma stetisset,</l>
               <l n="l21">Una fuit Virgo. Poenarum filius esse</l>
               <l n="l22">Rex voluit, propriae fluxit cui purpura venae;</l>
               <l n="l23">Pallore emicuit genetrix, Regina dolorum:</l>
               <l n="l24">Si dispar color est, dolor est communis utrique.</l>
            </div>
            <div n="div33" type="poesis-caput">
               <head n="head">33.</head>
               <l n="l1"> Ecce novum matris volat in praecordia telum.</l>
               <l n="l2">Verbera perpesso dicta est sententia nato, </l>
               <l n="l3">Tormentum fatale trabis: lictoribus ibat</l>
               <l n="l4">Iam medius mortisque suae urgebatur onustus</l>
               <l n="l5">Supplicio. Montis tergum poenale reorum</l>
               <l n="l6">Scandentem sequitur mater genuina doloris</l>
               <l n="l7">Effigies, quam pinxit amor, maeroris imago. </l>
               <l n="l8">Ut ventum ad metam pondusque immite ferenti</l>
               <l n="l9">Depositum, exuitur tunicam, inconsutile tegmen, </l>
               <l n="l10">Matris opus, natique simul dum corpore crescens</l>
               <l n="l11">Texta chlamis, quae sortitus non pertulit ullos, </l>
               <l n="l12">Carnificum sorti nisi ut invisa veniret. </l>
               <l n="l13">Sternitur in trunco nudus clavisque foratas – </l>
               <l n="l14">Supplicium crudele! – manus in stipite laxat. </l>
               <l n="l15">Excipit et plantas par ferrum altumque levato</l>
               <l n="l16">Fixa triumphali pendebat victima ligno. </l>
            </div>
            <div n="div34" type="poesis-caput">
               <head n="head">34.</head>
               <l n="l1"> Viderat haec mater, neque enim sua lumina flexit, </l>
               <l n="l2">Quam nati studiosa sui effecitque tuendo,</l>
               <l n="l3">Ut trabe suspensae sobolis nova vulnera, cordi</l>
               <l n="l4">Virgineo nova plaga foret, cui pectora sensu</l>
               <l n="l5">Paenè pari fuerant laceratae prolis imago.</l>
               <l n="l6">Arbore poenali nato confixa pependit</l>
               <l n="l7">Pressa animi maerore parens. Quae ferrea ligno</l>
               <l n="l8">Progeniem cuspis, matrem quae fixit amoris</l>
               <l n="l9">Cuspis erat; quamvis eadem fixisset utrumque</l>
               <l n="l10">Placabat pendens offensum victima patrem </l>
               <l n="l11">Filius, illa suo stabat comes hostia nato. </l>
               <l n="l12">Fixa trabi<note place="foot" n="note">1076 trabi : trahi</note>
            moritur soboles; consumitur imis</l>
               <l n="l13">Illa nec immoritur poenis, restaret ut unum</l>
               <l n="l14">Titane occaso, Phoebes mortalibus astrum.</l>
               <l n="l15">Quantumvis fidei Titan occumberet author, </l>
               <l n="l16">Lux fuit haec fidei, duri caligine lethi</l>
               <l n="l17">Quae lacrymarum ipso in pelago tranquilla micabat.</l>
               <l n="l18">Inde maris sidus dictam modo iure putabo,</l>
               <l n="l19">Quae Solymas inter salvo splendore procellas</l>
               <l n="l20">Enituit tantique inter discrimina fati,</l>
               <l n="l21">Mortis inaudita cum tempestate solutus</l>
               <l n="l22">Occubuit Phaëton, stellis fugientibus unum</l>
               <l n="l23">Hoc sidus clara fidei tunc luce refulsit.</l>
               <l n="l24">Hinc sibi promeritis Neptunia flectit habenis</l>
               <l n="l25">Regna potens Virgo pelagoque immite furenti</l>
               <l n="l26">Imperat, audacem frenis torquentibus aestum. </l>
            </div>
            <div n="div35" type="poesis-caput">
               <head n="head">35.</head>
               <l n="l1"> Nec sola haec maestae, nati sub morte potestas</l>
               <l n="l2">Accessit matri: est alius qui hoc funere crevit</l>
               <l n="l3">Matris honor; tacita moriens quem voce parenti</l>
               <l n="l4">Exposuit soboles, patris memorabile donum.</l>
               <l n="l5">“Tu siquidem”, extremis proles huic vocibus infit, </l>
               <l n="l6">“Fida meae mortis comes atque invicta mearum</l>
               <l n="l7">Poenarum aspectu martyr fortisque fuisti;</l>
               <l n="l8">Te penes humanae arbitrium finale salutis</l>
               <l n="l9">Esse pater voluit, fati mortisque potentem</l>
               <l n="l10">Te Dominam elegit. Tua cui materna, supremum</l>
               <l n="l11">Luctanti dederis suffragia, deseret illum</l>
               <l n="l12">Nec genitor nec ego, sed labe solutus, Abrami</l>
               <l n="l13">In gremium, grates tibi ferre paratus, abibit.” </l>
               <l n="l14">Laeta tulit donum genetrix, cui pectoris ingens</l>
               <l n="l15">Terrigenas servare aestus pietasque calebat.</l>
               <l n="l16">Utque fuit maerens altique in tabe doloris, </l>
               <l n="l17">Ostendit pressis animi solacia palmis.</l>
               <l n="l18">Respiciens post tergum oculis videt arbore fixum</l>
               <l n="l19">Vicinum lateri fatis concedere Dismam.</l>
               <l n="l20">Latro fuit Dismas: illum miserata, quod ante </l>
               <l n="l21">Pendentem adversa trabe correxisse sodalem,</l>
               <l n="l22">Illotas soboli voces foedo ore vomentem</l>
               <l n="l23">Audisset, subito natum hic Virgo precata est: </l>
               <l n="l24">“Hunc dona mihi, nate, reum mortisque soluta</l>
               <l n="l25">Sentiat esse tuae tibi cuncta piacula poena. </l>
               <l n="l26">Congruit et meritum: non te subsannat ut alter</l>
               <l n="l27">Teque illudentem socium multo increpat ore;</l>
               <l n="l28">Seque reum fassus, vacuum te criminis infit. </l>
               <l n="l29">Iste meae fructus virtusque sit ista receptae</l>
               <l n="l30">Prima potestatis!” Cui mox “Servabitur ille!” </l>
               <l n="l31">Filius arcana respondit voce. Loquentem </l>
               <l n="l32">Ut Virgo recepit, veluti maerore subacto, </l>
               <l n="l33">Tristia Virgineae correxit nubila frontis. </l>
               <l n="l34">Nec mora mutatur Dismas patrataque plangit<note place="foot" n="note">1124
                plangit : plangis</note>
               </l>
               <l n="l35">Crimina, concutitur scelerum maerore doletque</l>
               <l n="l36">Et veniam petit et fixum trabe Numen adorat</l>
               <l n="l37">Seque animi memori poscit post fata teneri.</l>
               <l n="l38">Talibus hunc subito verbis affatur Iesus:</l>
               <l n="l39">“Non prius obscurae sese caligine noctis</l>
               <l n="l40">Involvet tellus, quam tu mea regna beatus</l>
               <l n="l41">Possideas.” Tanta est hoc fati in limine mater. </l>
               <l n="l42">Illa meos oro talis consumet agones. </l>
            </div>
            <div n="div36" type="poesis-caput">
               <head n="head">36.</head>
               <l n="l1"> Stabat adhuc genetrix mortisque sub arbore stanti,</l>
               <l n="l2">Dulce uteri pondus, sed onus tunc vile cruenti</l>
               <l n="l3">Stipitis ex illo torsit sua lumina natus</l>
               <l n="l4">Saepe throno, neque summa inter tormenta, parentis</l>
               <l n="l5">Immemor afflictae: cui dum sua deesse videret</l>
               <l n="l6">Officia; extremo fati maerore, fovendam</l>
               <l n="l7">Natorum obsequiis matrem commendat amato</l>
               <l n="l8">Discipulo fratremque illum moriturus adoptat. </l>
               <l n="l9">Chara quidem matri soboles, sed charior illa, </l>
               <l n="l10">Quin etiam seipsa, quam mundi errata piantem</l>
               <l n="l11">Stipite suspensam extremum certare gemebat. </l>
               <l n="l12">O Zebedeide felix, dum fata Magistri</l>
               <l n="l13">Deploras praesens, tanto censeris eidem</l>
               <l n="l14">Dignus honore, omnis recte cui caelicus Ales</l>
               <l n="l15">Invideat tantique gradus pro laude calescat. </l>
               <l n="l16">O nimium dilecte Deo, modo pectore Verbi</l>
               <l n="l17">Arcanos veri effatus, modo matris ab ore</l>
               <l n="l18">Aeternâ statura fide documenta tulisti. </l>
               <l n="l19">Hinc MARIAE et prolis puris de fontibus hausta,</l>
               <l n="l20">Hospita ructantem sensit mysteria Patmos. </l>
            </div>
            <div n="div37" type="poesis-caput">
               <head n="head">37.</head>
               <l n="l1"> Ultima restabat matri, contorta doloris</l>
               <l n="l2">E pharetra cuspis, qua nulla potentior, unum</l>
               <l n="l3">Excipias mortis perimens si corpora telum.</l>
               <l n="l4">Iamque suis omnem pharetram vacuaverat armis</l>
               <l n="l5">Ipse dolor, cui sola necis remanebat arundo;</l>
               <l n="l6">Hanc etiam matris damno torquere paratum</l>
               <l n="l7">Non patitur vibrare Deus, ne sole sepulto</l>
               <l n="l8">Extinctae tellus Phoebes splendore careret. </l>
               <l n="l9">Saevius hoc reliquis vulnus fuit arbore fixus</l>
               <l n="l10">Emittens animam natus: tunc omnibus illi</l>
               <l n="l11">In membris rigor et pavor extremumque minatus</l>
               <l n="l12">Deliquium pallor fugiensque ad viscera sanguis.</l>
               <l n="l13">Illa tamen stabat, nec erat constantia saevo</l>
               <l n="l14">Ense minor leviorque animi fiducia, vitam</l>
               <l n="l15">Iusta resumpturae tumuli post ultima prolis. </l>
               <l n="l16">Nec supremi huius luctus crudele parenti</l>
               <l n="l17">Defuit augmentum, divinum scindere pectus</l>
               <l n="l18">Ausa ubi completis Longini lancea fatis. </l>
               <l n="l19">Et licet extincto iam cuspidis illius ictus</l>
               <l n="l20">Non foret ad sensum nato, vim pertulit hastae</l>
               <l n="l21">Ad sensum genetrix: soboles hic fixa cruentum</l>
               <l n="l22">Sustinuit vulnus, genetrix confixa dolorem. </l>
               <l n="l23">Una duplex potuit pectus lacerare sarissa. </l>
            </div>
            <div n="div38" type="poesis-caput">
               <head n="head">38.</head>
               <l n="l1"> Hic aderat locuples Arimathaea urbe senator</l>
               <l n="l2">Iosippus (gratum genetrici et amabile nomen)</l>
               <l n="l3">Auditam Christi monitis sperare salutem</l>
               <l n="l4">Instructus, soboli quem procurare supremum</l>
               <l n="l5">Funeris officium, pietas materna poposcit. </l>
               <l n="l6">Nec mora, festinans (aderat audacia facto,</l>
               <l n="l7">Non timuisse palam Christum hac virtute fateri)</l>
               <l n="l8">Ingressus Solymam, impavidus petit ora Latini</l>
               <l n="l9">Praesidis atque animi ferventior orat humandi</l>
               <l n="l10">Corporis arbitrium. Concedit posse rogatus</l>
               <l n="l11">Funereo Praeses tractum cruce condere saxo.</l>
               <l n="l12">Ille volat Tyriaeque accepta sindone telae, </l>
               <l n="l13">Mox pretio myrrhae lacrymas aloesque probatum</l>
               <l n="l14">Unguem emit, multas aequantia pondera libras</l>
               <l n="l15">Culminaque assumpta repetit poenalia merce.</l>
               <l n="l16">Ut citus advenit (neque enim mora torsit euntem,</l>
               <l n="l17">Lumine iam prono) stantem sub stipite matrem</l>
               <l n="l18">Reclinemque trabi caput amplexumque morantem</l>
               <l n="l19">Repperit et sacro tristem dantem oscula ligno</l>
               <l n="l20">Quae nequiit nato; et lacrymis maesta ora rigantem</l>
               <l n="l21">Aspersa tellure videt corpusque tuendo</l>
               <l n="l22">Exanime, augustum quid nescio contemplantem.</l>
               <l n="l23">Hanc Arimathaeus grato cum praesidis heros</l>
               <l n="l24">Accedit placito corpusque indemne daturam </l>
               <l n="l25">Myrrham aloë mixtam telamque ad funeris usum, </l>
               <l n="l26">Sindonis immodicum stamen velumque ferebat. </l>
               <l n="l27">Grata parens vidit servantes membra liquores</l>
               <l n="l28">Linaque sidonis, quae mox e stipite natum</l>
               <l n="l29">Deponi poscit nec religiosa virorum</l>
               <l n="l30">Adstantum segnis pietas: pars forcipe clavos</l>
               <l n="l31">Demere cumque opus est ferrum auxiliare referre, </l>
               <l n="l32">Pars dare consilium positisque incumbere scalis, </l>
               <l n="l33">Suppositura manus oneri pars bracchia tendunt. </l>
               <l n="l34">Pars superiore trabes ascensu et fune ligatum,</l>
               <l n="l35">Ne praeceps abeat sensim demittere corpus.</l>
               <l n="l36">Admovet et palmas genetrix onerique ferendo</l>
               <l n="l37">Aptat: ibi numero triplex, sua dulcior omni</l>
               <l n="l38">Nectare, clavorum pervenit ad oscula cuspis</l>
               <l n="l39">Implevitque sinum; gratum de gentibus ortae</l>
               <l n="l40">In munus ventura novae cimelia sponsae:</l>
               <l n="l41">Quae sponsi genetrix nurui asseruanda recepit. </l>
            </div>
            <div n="div39" type="poesis-caput">
               <head n="head">39.</head>
               <l n="l1"> Ut cruce depositum, nudum pia sindone mater</l>
               <l n="l2">Prima tegit corpus gratumque ita velle roganti</l>
               <l n="l3">Illatum gremio pondus: tum pectore prono</l>
               <l n="l4">Sternitur in vultus animamque per oscula quaerit</l>
               <l n="l5">Absentem pressumque manu linoque cruorem</l>
               <l n="l6">Servatura legit, tali dein voce locuta:</l>
               <l n="l7">“Hac ego materno video te luce micantem</l>
               <l n="l8">Nate sinu? Fili, iubar immortale paterni</l>
               <l n="l9">Deliciumque sinus, quamvis mihi luminis expers</l>
               <l n="l10">Sic quoque delicium. Genitor sine funere lumen</l>
               <l n="l11">Te dedit aeternum: quod sis mortalis, id unum</l>
               <l n="l12">Quod potui moritura dedi: tibi vulnera feci</l>
               <l n="l13">Plagisque pinisque cruentatumque flagellis</l>
               <l n="l14">Corpus, ego infelix et amara noverca<note place="foot" n="note">1230
                noverca : novera</note> paravi.</l>
               <l n="l15">Quae mater? Non iam mater, sed flebile matris</l>
               <l n="l16">Ingratae simulacrum: sum tibi barbara nutrix</l>
               <l n="l17">Quae mortem cum lacte dedi peperique, sepulchrum</l>
               <l n="l18">Ut premeres: genetrix o tanti prodiga nati!</l>
               <l n="l19">At scio certa tua est eadem cum Patre voluntas</l>
               <l n="l20">Atque ea iusta quidem generique piissima nostro;</l>
               <l n="l21">Nec tamen iniustus meus est dolor: omnis in isto</l>
               <l n="l22">Terrarum et caeli luctu natura laborat,</l>
               <l n="l23">Non flebo mater, dum sic meus occidis author</l>
               <l n="l24">Et natus, pupilla tuae luxque una parentis?”</l>
               <l n="l25">Hic tacuit, tum caelo oculis affixa profatur:</l>
               <l n="l26">“Aeterno quae grata tibi veniebat ab aevo,</l>
               <l n="l27">En pater, expletis cecidit iam victima fatis!” </l>
            </div>
            <div n="div40" type="poesis-caput">
               <head n="head">40.</head>
               <l n="l1"> Talis erat genetrix, cursu cum praepete Titan</l>
               <l n="l2">Iret in occasum, vicinus in aequore mergi.</l>
               <l n="l3">Hinc monitus Phoebo iam significante diei</l>
               <l n="l4">Deliquium, frigens materno Virginis effert</l>
               <l n="l5">E gremio corpus tumuli curator Ioseph.</l>
               <l n="l6">Quod Tyria tectum tela sparsumque Sabaeo</l>
               <l n="l7">Unguine compositamque aloen et balsama spirans,</l>
               <l n="l8">Pergit hiante suae morti componere saxo.</l>
               <l n="l9">Funeris est mater comes extremumque fatiscens</l>
               <l n="l10">It contenta novo committere membra sepulchro. </l>
               <l n="l11">Hinc Arimathaeo gratis pro funere dictis</l>
               <l n="l12">Vocibus Heroi, Solymam cum prolis amato </l>
               <l n="l13">Et plorante unum dulcemque vocante Magistrum</l>
               <l n="l14">Discipulo, consueta urbis sub tecta recedit</l>
               <l n="l15">Expectatque gemens donec sol tertius axe</l>
               <l n="l16">Prodeat et fidei constans, Acheronte subacto</l>
               <l n="l17">Signa triumphantis videat victricia nati.</l>
            </div>
          
        </div>
        <div type="poesis-liber" met="hexameter" n="div12">
            <head n="head">LIBER XII. IESSEIDOS</head>
            <div n="div1" type="poesis-caput">
               <head n="head">1.</head>
               <l n="l1"> Gaudia nunc matris detersaque lumina fletu</l>
               <l n="l2">Prosequor et viso sobolis mutata sereno</l>
               <l n="l3">Funera, maternas animi cumulantia poenas.</l>
               <l n="l4">Iam stratos Erebi postes conclusaque ferro</l>
               <l n="l5">Infera, depresso Victor Plutone tenebat</l>
               <l n="l6">Limina Messias; victique per atria Ditis</l>
               <l n="l7">Invisum Stygiis umbris vitale micabat</l>
               <l n="l8">Lumen; ubi Abrami gremio Limboque retentis</l>
               <l n="l9">Mentibus ingenti vultus splendore beati</l>
               <l n="l10">Spectandus, MARIAE soboles apparuit Heros. </l>
               <l n="l11">Mancipia invisi veluti concussit Averni</l>
               <l n="l12">Aeternùm damnata timor, sua fidus Abrami</l>
               <l n="l13">Sic optata diu mansurae exordia lucis</l>
               <l n="l14">Spectavit, diuturna premens suspiria coetus.</l>
               <l n="l15">Intremuit visis regni possessor inertis</l>
               <l n="l16">Messiae radiis seseque profundius intra</l>
               <l n="l17">Pallentes recipit sedes claususque cavernis</l>
               <l n="l18">Terrori mixta Victori obmurmurat irâ.</l>
               <l n="l19">At contra sancti Isacidae, maerentia limbo</l>
               <l n="l20">Agmina, suscipiunt laetùm ferientibus auras</l>
               <l n="l21">Vocibus Heroem; iucundi accedere plenis</l>
               <l n="l22">Ad sua speravere diu quae gaudia votis. </l>
               <l n="l23">Non aliter quam Sicaniae sub collibus Hyblae</l>
               <l n="l24">Imbre ruente cavis vetitae discedere tectis,</l>
               <l n="l25">Solis aprica redit facies cum luce serena</l>
               <l n="l26">Ad pastum glomerantur apes et mellis egentes</l>
               <l n="l27">Sollicitae saturare favos, felicia florum</l>
               <l n="l28">Exultim per prata volant ferventque negato</l>
               <l n="l29">Pleiade nimbosa, festivae occurrere Phoebo.</l>
               <l n="l30">Tunc data libertas cunctis vinclisque soluti</l>
               <l n="l31">Adscripti Caelo manes, seu triste ferentes</l>
               <l n="l32">Exilium, poenae immunes, seu dira teneret</l>
               <l n="l33">Lustralis quas flamma, animae; tunc omnibus idem,</l>
               <l n="l34">Praeterquam aeterno damnatis igne, patebat</l>
               <l n="l35">Poenarum vacuus fidei consortibus aether. </l>
               <l n="l36">Tunc etiam ostensa, quae viso Heroe micabat</l>
               <l n="l37">Divina Verbi specie, videre perennis</l>
               <l n="l38">Auspicium vitae, clarus queis lumine tanto </l>
               <l n="l39">Adveniens maestis Titan affulsit in antris</l>
               <l n="l40">Ut Stygia aeterno mutarit Averna sereno. </l>
               <l n="l41">Hic mora ter denis, ubi sex adieceris, horis</l>
               <l n="l42">Messiae consumpta fuit: quae dispare primo</l>
               <l n="l43">Censetur numero, coepisset surgere postquam</l>
               <l n="l44">Hora novae (post funus erat quae tertia, in umbris</l>
               <l n="l45">Quam genuit mediis nox intempesta) diei;</l>
               <l n="l46">Membra Arimathaeo statuit sua condita saxo</l>
               <l n="l47">Aethereus non plus moritura resumere Victor:</l>
               <l n="l48">Poenarumque suo socium decorare triumpho</l>
               <l n="l49">Corpus et exactos duplici bis dote labores</l>
               <l n="l50">Reddere et aeternum staturo adiungere nexu. </l>
               <l n="l51">“Tunc, mihi charae” inquit, “Limbo consurgite mentes,</l>
               <l n="l52">Iam satis umbrarum est; et queis sine corpore vestrum</l>
               <l n="l53">Cernere fas fuerat regem, modo carnis amictum</l>
               <l n="l54">Exuviis, quae morte iacet prostrata, videte.</l>
               <l n="l55">Par aliquos vestrum decorabit gloria, postquam</l>
               <l n="l56">Membra prior vitae redeuntis imago resumam. </l>
               <l n="l57">Tinctus Adame meo rubuit cui sanguine nuper</l>
               <l n="l58">Culmine poenali vertex, longo ante sepultum</l>
               <l n="l59">Tempore suscipies corpus donumque meretur</l>
               <l n="l60">Hoc tua Abrame fides parendique ardua virtus.</l>
               <l n="l61">Sollicitos tumuli, Pharioque ex amne referri</l>
               <l n="l62">Promissa tellure tenus, queis frigida natis</l>
               <l n="l63">Ossa iubere fuit fati suprema voluntas,</l>
               <l n="l64">Corporibus donabo patres membrisque reponam. </l>
               <l n="l65">Fecunde Isacide, fortis luctator Iacob,</l>
               <l n="l66">Hoc luctae tibi munus erit; Iosippe, pudori</l>
               <l n="l67">Ista tuo veniet merces: haec prima laboris</l>
               <l n="l68">Servataeque ergo stirpi te gloria poscit.</l>
               <l n="l69">Par erit Isaco, veniet par splendor Abeli. </l>
               <l n="l70">Nec te docte meos, David, resonare triumphos, </l>
               <l n="l71">Te nec Amoside vates, praeconia fati</l>
               <l n="l72">Cui data clara mei; nec te, cui triplice Phoebo</l>
               <l n="l73">Naufraga squamigerum puppis dedit esse sepulchrum,</l>
               <l n="l74">Vera figura meae mortis, mercede beati</l>
               <l n="l75">Corporis excludam. Par est tolerantia Iobi</l>
               <l n="l76">Huic merito; Simeon mystes Solymaeus habebit</l>
               <l n="l77">Munus idem; Tobiam isto dignabor honore. </l>
               <l n="l78">Te quoque, Ioachime, decet par gloria, matris</l>
               <l n="l79">Fortunatae meae genitor; nec te, Anna, tulissem</l>
               <l n="l80">Corpore discretam, talis nisi laurea primam</l>
               <l n="l81">Respiceret natam, sexus cui debita vestri</l>
               <l n="l82">Palma prior carnique prior coniuncta beari</l>
               <l n="l83">Aequa petit nulli par excellentia mentis. </l>
               <l n="l84">Tuque meae carnis felix nutritor, Ioseph,</l>
               <l n="l85">(Huic etenim fatis victo, telluris amoena</l>
               <l n="l86">Parte quiescenti, limbo procul, adfuit Ales</l>
               <l n="l87">Numinis, admonuitque virum Victoris alumni</l>
               <l n="l88">Dite soluturis animas accedere palmis)</l>
               <l n="l89">Corpus immodicos pro me perpesse labores</l>
               <l n="l90">E tumulo iussis faciam clarescere membris. </l>
               <l n="l91">Mecum omnes nunc ite, animae, quas cognita Iudae</l>
               <l n="l92">Ad regna educam laetoque<note place="foot" n="note">92 laetoque :
                laethoque</note> sub aethere sistam,</l>
               <l n="l93">Donec in Empyrias sedes aeternaque regna </l>
               <l n="l94">Post decies quatuor modica intervalla dierum</l>
               <l n="l95">Me duce, visurae semper patris ora, petatis.” </l>
            </div>
            <div n="div2" type="poesis-caput">
               <head n="head">2.</head>
               <l n="l1"> Tunc illo praeeunte omnes per viscera terrae</l>
               <l n="l2">Elapsi spatiumque emensi immane profundae</l>
               <l n="l3">Telluris; magnae altricis nihil ossibus ausis</l>
               <l n="l4">Marmoreis contra obniti liquidamque secantes</l>
               <l n="l5">Ceu auram duros silices, stringentia vastos</l>
               <l n="l6">Marmora regnorumque tractus; qui temporis uno</l>
               <l n="l7">Exigui puncto, caeli convexa tuentes</l>
               <l n="l8">Regnatam<note place="foot" n="note">103 regnatam : regnaram</note>
            externis Solymam videre Latinis. </l>
               <l n="l9">Hinc montis poenale iugum guttisque rubentes</l>
               <l n="l10">Sanguineis petras, ubi ligni illustre trophaeum</l>
               <l n="l11">Stabat adhuc, quo fracta Erebi Ditisque potestas, </l>
               <l n="l12">Deveniunt titulisque trabem sublimibus ornant. </l>
               <l n="l13">Circumfusa isti limbo venientia plantae</l>
               <l n="l14">Agmina tam grandis merito dignata triumphi</l>
               <l n="l15">Signa colunt roburque Crucis victricis adorant. </l>
               <l n="l16">Inde brevi spatio (quamvis et longius esset</l>
               <l n="l17">Si spatium, mora nulla viae est, queis propria mentis</l>
               <l n="l18">Esse agiles natura dedit, ventura beatis</l>
               <l n="l19">Corporibus pro dote comes) vicina sepulchri</l>
               <l n="l20">Claustra petunt spectantque novi venerabile saxi</l>
               <l n="l21">Depositum myrrhaeque madens aloesque Sabaeo</l>
               <l n="l22">A succo et nivea velatum sindone corpus. </l>
               <l n="l23">Hic ipse enumerat (necdum sibi iunxerat illas</l>
               <l n="l24">Membrorum exuvias) turbis praesentibus Heros</l>
               <l n="l25">Divinus, plagarum orbes illataque ferro</l>
               <l n="l26">Vulnera et exanimes pandit descripta per artus</l>
               <l n="l27">Saevitiae monumenta. Stupent ad singula mentes</l>
               <l n="l28">Tartareo reduces antro; pro labe solutam</l>
               <l n="l29">Mirantur pretii molem, mirantur amoris</l>
               <l n="l30">Prodigium, tantus quod tam crudele subisset </l>
               <l n="l31">Humana fatum pro libertate Redemptor.</l>
               <l n="l32">Mirandam fati seriem rectamque paternae</l>
               <l n="l33">Iustitiae virgam observant et laude potentem</l>
               <l n="l34">Humanaeque nimis cupidum ardentemque salutis</l>
               <l n="l35">Messiam extollunt vultuque insigne profundo</l>
               <l n="l36">Numen adhuc membrorum expers, dein corpus adorant. </l>
               <l n="l37">Tum vero vacuis animam connectere membris </l>
               <l n="l38">Aethereus cupiens Heros; per multa profusum</l>
               <l n="l39">Poenarum loca divinum deferre cruorem</l>
               <l n="l40">Et venas implere iubet: quae iussa sequentes</l>
               <l n="l41">Aligeri, seu quod Solymae profluxerat ostrum, </l>
               <l n="l42">Seu quod perfossis Calvarum in culmine plagis</l>
               <l n="l43">Manavit, tellure legunt venisque reponunt. </l>
               <l n="l44">Tunc simul extinctos divina accedit ad artus</l>
               <l n="l45">Victoris Messiae anima emendatque peremptum</l>
               <l n="l46">Lumine, cui tenebrosa poli sunt sidera, corpus.</l>
               <l n="l47">Tunc animata statim, ceu presso excita sopore</l>
               <l n="l48">Membra reviviscunt: fato deperdita carnis</l>
               <l n="l49">Integritas redit et plagas quas corpore toto</l>
               <l n="l50">Impressit Iudaea furens, exclusit abactis</l>
               <l n="l51">Plagarum pariter vitae nova gloria signis. </l>
               <l n="l52">Vulnera quina tamen, summum complentia fatum,</l>
               <l n="l53">Quae fecit maiora furor, superesse decori</l>
               <l n="l54">Aeterno voluit: simul ut pro labe repensi</l>
               <l n="l55">Extaret pretii nota; libertasque salusque</l>
               <l n="l56">Fontibus his prognata, referret origine viva,</l>
               <l n="l57">Divinas, documenta ortus et symbola, plagas. </l>
               <l n="l58">Cuncta stupent sanctorum animae: mirantur honorem</l>
               <l n="l59">Corporis; humanae quae lux, quae gratia formae</l>
               <l n="l60">Ardentesque notant oculos; qui spiritus illi, </l>
               <l n="l61">Qui vultus vocisque sonus, qui gressus eunti.</l>
               <l n="l62">Quaeque prius refuga fuerant pallentia vitâ</l>
               <l n="l63">Ora, referre rosas cernunt; sed Cypria tinxit</l>
               <l n="l64">Non quas Diva rosas; alius color arsit in illis</l>
               <l n="l65">Decolor hortorum quibus est terrena venustas. </l>
            </div>
            <div n="div3" type="poesis-caput">
               <head n="head">3.</head>
               <l n="l1"> Ut primum aeternae, proprios induxit in artus</l>
               <l n="l2">Primitias vitae, mox ad sua corpora mentes</l>
               <l n="l3">Ire iubet; quas sicca etiam sub membra reverti</l>
               <l n="l4">Non vacuus promissor erat: mora nulla, sepultos</l>
               <l n="l5">Quaeque suos cineres movet atque ossa arida nectit</l>
               <l n="l6">Corporis in molem. Exanimes queis fusa per artus</l>
               <l n="l7">Vita, subit resides massas animatque vetustum</l>
               <l n="l8">Possibilemque mori carnis transgressa vigorem.</l>
               <l n="l9">At reliquae vero mentes, quibus arida necdum</l>
               <l n="l10">Ossa levare fuit, nec fas assurgere membris;</l>
               <l n="l11">Felices aliàs animae, quibus inde molestum</l>
               <l n="l12">Et nil triste venit, quarum est suprema voluptas </l>
               <l n="l13">Libertasque ratum statuit quod Numen habere,</l>
               <l n="l14">Exultant pariter, sociis in carne resumpta</l>
               <l n="l15">Mentibus applaudunt, tantumque nitoris habentes</l>
               <l n="l16">Corporis exuvias, tantumque micare sepultos</l>
               <l n="l17">Mirantur cineres. Aderitque ubi Numinis aequa</l>
               <l n="l18">Fatorum series, paribus sua stringere membra</l>
               <l n="l19">Dotibus expectant, abituro in sidera caeno. </l>
            </div>
            <div n="div4" type="poesis-caput">
               <head n="head">4.</head>
               <l n="l1"> Haec ubi momenti spatium portenta dedisset, </l>
               <l n="l2">Divinus spelunca exit tumulumque relinquit</l>
               <l n="l3">Messias, eademque fuit queis gloria, mentes</l>
               <l n="l4">Corporibus nexas, maestae ad spectanda parentis</l>
               <l n="l5">Ora vocat; primo certus relevare dolentem</l>
               <l n="l6">Intuitu matrem pupillarumque madentes</l>
               <l n="l7">A lacrymis revocare suis splendoribus orbes. </l>
               <l n="l8">Hanc omnes spectare avidi, qui aut morte subacti</l>
               <l n="l9">Non longa, vidêre nurum, vel qui ante vetusto</l>
               <l n="l10">Funere prostrati, divinum lumen adepti</l>
               <l n="l11">Fatidicis cecinere sonis miracula summae</l>
               <l n="l12">Virginis, optabant caelestem cominus Arcam,</l>
               <l n="l13">Quem prius aflatis animis novere, tueri. </l>
            </div>
            <div n="div5" type="poesis-caput">
               <head n="head">5.</head>
               <l n="l1"> Nox erat et quartis plausit Phoebeius ales</l>
               <l n="l2">Excubiis, cum suetae etiam praeire canoras</l>
               <l n="l3">Noctis aves, summo dare vota precantia Patri, </l>
               <l n="l4">Et rerum colere authorem, qua solvere matrem</l>
               <l n="l5">Religione dolor rapti sibi funere nati </l>
               <l n="l6">Tristitiaeque ingens potuit non sistere torrens, </l>
               <l n="l7">Fundenti pro more preces pars noctis abacta est. </l>
               <l n="l8">Interea chorus Aligerûm dare nuntia matri</l>
               <l n="l9">Laeta volat; primumque calet praeire, frequenti</l>
               <l n="l10">Illius accessu Gabriel studiosior Ales. </l>
               <l n="l11">Illam nocturnis laxantem viscera votis</l>
               <l n="l12">Inveniunt: digna est matri reverentia postquam</l>
               <l n="l13">Praestita, tale melos coniunctis vocibus edunt: </l>
               <l n="l14">“O caeli Regina, potens laetare! Reversum</l>
               <l n="l15">Ad vitam, prout ipse tulit, spectabis ovantem,</l>
               <l n="l16">Quem fuerat meriti tua ventre tulisse potestas. </l>
               <l n="l17">Iamque suos artus indutus, ovantibus unà</l>
               <l n="l18">Quos Styge deduxit, caelum donavit amicis.</l>
               <l n="l19">Aspicies hos laeta, tui queis grande videndi</l>
               <l n="l20">Est desiderium vultus Dominamque calendi.”</l>
            </div>
            <div n="div6" type="poesis-caput">
               <head n="head">6.</head>
               <l n="l1"> Haec ita siderei postquam cecinere ministri, </l>
               <l n="l2">Confestim nixamque genu flammisque calentem<note place="foot" n="note">214
                flammisque calentem : flamisque colentem</note>
               </l>
               <l n="l3">Aethereis, lux clara ferit rectumque corusca</l>
               <l n="l4">Irradiat, pressa quam nox adduxerat, aura.</l>
               <l n="l5">Dum stupet haec Virgo, formam Victoris adeptus</l>
               <l n="l6">Apparet natus mediaque in luce refulsit</l>
               <l n="l7">Divinus Stygis eversor; cui florida vultus</l>
               <l n="l8">Maiestas orisque decor Phoebeia opacans</l>
               <l n="l9">Lumina, frontis honor nil plus mortale timentis,</l>
               <l n="l10">Totaque mirando facies perfusa sereno. </l>
               <l n="l11">Os humerosque viro similis, cui victa decoram</l>
               <l n="l12">Effigiem Libitina dedit lumenque iuventae</l>
               <l n="l13">Perpetuum et laetos oculis afflavit honores.</l>
            </div>
            <div n="div7" type="poesis-caput">
               <head n="head">7.</head>
               <l n="l1"> Agnovit sobolem genetrix (nil gloria vultum</l>
               <l n="l2">Mutavit, sed perfecit: nam quae abdita mente,</l>
               <l n="l3">In corpus mortale prius prodire negata</l>
               <l n="l4">Lux fuit; expletis concessa emergere fatis, </l>
               <l n="l5">Transiit in luteos artus), fuit utque precante</l>
               <l n="l6">Flexa genu, talis mansit, sic ore locuta: </l>
               <l n="l7">“Venisti tandem tuaque expectata parenti</l>
               <l n="l8">Exolvit promissa fides: datur ora tueri</l>
               <l n="l9">Nate tua, Stygis impavidos et cernere vultus. </l>
               <l n="l10">Sic equidem ducebam animo rebarque futurum,</l>
               <l n="l11">Tempora dinumerans, nec te mea cura fefellit.</l>
               <l n="l12">Tertia iam properat terras lustrare diei</l>
               <l n="l13">Nate tuo nimium felix a funere lampas,</l>
               <l n="l14">Te modo cum Stygiis reducem venisse cavernis, </l>
               <l n="l15">Eversorem Erebi, simul et spolia ampla ferentem,</l>
               <l n="l16">Atque tuis lucem fatis debentia cerno. </l>
               <l n="l17">Praeda triumphalis, spolium immortale, vetusta</l>
               <l n="l18">Rapta Stygi probitas! Te vaticinate dolores</l>
               <l n="l19">Mysta meos video Simeon, Iosippe mearum</l>
               <l n="l20">Curarum te fide comes spectoque parentem</l>
               <l n="l21">Laeta Ioachimum: vobis nova vita seniles</l>
               <l n="l22">Difflavit rugas; mutati vertice cani.</l>
               <l n="l23">Caeterà ut aspexi mortales, forma beato</l>
               <l n="l24">Est eadem vultu; nisi quod compluribus aucta</l>
               <l n="l25">Dotibus aspiciam quae quondam corpora vidi.</l>
               <l n="l26">Vosque mei nati reliqui salvete sodales</l>
               <l n="l27">Exciti tumulo patres et gloria Iudae!”</l>
               <l n="l28">Dixerat haec Virgo, prono quam vertice cuncti</l>
               <l n="l29">Reginam summo Charitum splendore micantem,</l>
               <l n="l30">Propitiique sibi matrem Victoris adorant. </l>
               <l n="l31">Tum natus: “Tua me, genetrix, tua tristis imago</l>
               <l n="l32">Saepius occurrens, Erebi certamine victo, </l>
               <l n="l33">Vultum immortalem materno offerre dolori</l>
               <l n="l34">Praesentem voluit: primam te cernere nostras,</l>
               <l n="l35">Inferni decuit populati insignia, palmas.</l>
               <l n="l36">Calcavi Stygios postes; concessit Olympum</l>
               <l n="l37">Iam genitor, quantumque meis satis expedit isto</l>
               <l n="l38">Orbe relinquendis fideique ad bella parandis</l>
               <l n="l39">Discipulis, suscepta quater mihi dena dierum</l>
               <l n="l40">Est mora. Flammiferis demum mea redditus astris</l>
               <l n="l41">Adducam patri spolia et caeli ostia pandam.</l>
               <l n="l42">Et quia me duri pressi victoria fati,</l>
               <l n="l43">Nunc pavido nomenque meum non ferre potenti</l>
               <l n="l44">Terribilem dici effecit, commune laboris</l>
               <l n="l45">Munus habe, perpessa mei commune doloris</l>
               <l n="l46">Supplicium genetrix: domitus tibi serviat Orcus,</l>
               <l n="l47">Teque Erebi paveat rabies inimica, tuique</l>
               <l n="l48">Nominis aeternos reverentia torqueat hostes. </l>
               <l n="l49">Haec tua vis primumque tui regalis honoris</l>
               <l n="l50">Auspicium; donec caeli terraeque potestas</l>
               <l n="l51">Adveniat supparque meae lux aurea fronti.</l>
               <l n="l52">Nunc vero domiti quo se mea latius Orci</l>
               <l n="l53">Gloria diffundat vitaeque necisque statera</l>
               <l n="l54">Quod mea sit, certis et mundum testibus istam </l>
               <l n="l55">Docturis fundabo fidem: tamen ante serena</l>
               <l n="l56">Quam Caeli convexa petam, te plura docebo.</l>
               <l n="l57">Nunc tibi quod notum est, opus est aliisque patere,</l>
               <l n="l58">Me tumuli vacuo immortalem vivere saxo.”</l>
               <l n="l59">Plura tulit natus, nato quoque plura fuere</l>
               <l n="l60">Quae retulit mater: fari aut comprendere tentet</l>
               <l n="l61">Quis MARIAE tamen, aut victoris verba Tonantis?</l>
               <l n="l62">Hic immortalis vultus splendore parenti</l>
               <l n="l63">Exhibito fatique omni maerore soluta,</l>
               <l n="l64">Fronte pari reliquos abiens solatur amicos.</l>
            </div>
            <div n="div8" type="poesis-caput">
               <head n="head">8.</head>
               <l n="l1"> At Dismas latronum unus, cui contigit atras</l>
               <l n="l2">Felici penetrare domus, interque profundas</l>
               <l n="l3">Regnatas Diti Paradison repperit umbras,</l>
               <l n="l4">Quamvis ille sui necdum sortitus honorem</l>
               <l n="l5">Corporis, evasit tenebras tamen atque petito</l>
               <l n="l6">Aethere divini est consors mens fata triumphi.</l>
               <l n="l7">Ut primum aspexit Victoris lumina Verbi</l>
               <l n="l8">Et speculum aeternae mentis dans cuncta videri,</l>
               <l n="l9">Se prece servatum stantis sub stipite matris</l>
               <l n="l10">Agnovit: statuitque simul Titania nactum</l>
               <l n="l11">Regna, sub ora piae cum laude venire patronae.</l>
               <l n="l12">Tertia lux postquam Stygio hunc revocavit ab antro, </l>
               <l n="l13">Protinus ex aura tenui, velamine carnis</l>
               <l n="l14">Densato, nuper fixi trabe, cruraque fracti</l>
               <l n="l15">Effigiem simulante rei (mens libera namque</l>
               <l n="l16">Membrorum simulacra modis componere miris</l>
               <l n="l17">Quaeque valet) MARIAE, ne sit mortalibus impar</l>
               <l n="l18">Luminibus, spectandus adest, humilisque potentem</l>
               <l n="l19">Fatorum Dominam, genua incurvatus adorat.</l>
               <l n="l20">Atque ait: “Ille ego sum, mater, qui fata nocentum,</l>
               <l n="l21">Solibus ante tribus, damnatus lege subivi, </l>
               <l n="l22">Poenarum nati socius. Meque inter et ipsum</l>
               <l n="l23">Te mediam aspexi, et quamvis mihi nulla caleret</l>
               <l n="l24">Credulitas Dominique mei regisque Deique,</l>
               <l n="l25">Nescivi, subito qua lumine doctus, eundem</l>
               <l n="l26">Agnovi Dominumque meum regemque Deumque</l>
               <l n="l27">Et scelerum veniam et sua mitti in regna petivi.</l>
               <l n="l28">Venit utrumque mihi – pietas miranda! – tuique </l>
               <l n="l29">En modo felicem reddit me gloria nati.</l>
               <l n="l30">At quoniam me, Virgo, tuae iam prolis aperta</l>
               <l n="l31">Forma docet, qua ceu speculo modo singula cerno,</l>
               <l n="l32">Et quae scire mea refert contemplor; eidem </l>
               <l n="l33">Notitiamque mei, genetrix pia, debeo fati. </l>
               <l n="l34">Hic didici, divina, tua prece, mater, acerbam</l>
               <l n="l35">Effugisse Stygem; stantemque in limine Ditis,</l>
               <l n="l36">Me tua quod tristi pietas revocabit ab Orco. </l>
               <l n="l37">Gratus nunc venio et qualem tua magna potestas</l>
               <l n="l38">Ferre valet, qui primus opem tantumque recepi</l>
               <l n="l39">Auxilium (ah quale auxilium! cui tota beati,</l>
               <l n="l40">Qua felix modo sum, se gloria debeat aevi)</l>
               <l n="l41">A me prima huius veniat, volo, gratia doni.</l>
               <l n="l42">Te mihi propitiam quod mors extremaque ligni</l>
               <l n="l43">Hora dedit, tibi semper ego immortalia laudis</l>
               <l n="l44">Dona feram totoque canam praeconia caelo.</l>
               <l n="l45">Atque ubi fatorum iussus successerit ordo, </l>
               <l n="l46">Cum te, summa parens, reginam acceperit aether, </l>
               <l n="l47">(Novi etenim, par materno tibi surgit honori,</l>
               <l n="l48">Proximior nato sedes) cum laude per omne</l>
               <l n="l49">Duraturi aevi spatium, te Numinis almam, </l>
               <l n="l50">Quae laus prima tibi est, matrem miserisque faventem</l>
               <l n="l51">Patronam, fati Dominam, genetricis habentem</l>
               <l n="l52">Viscera, terrigenas servare calentia, dicam.” </l>
               <l n="l53">Aspectu gavisa parens, ac voce beati</l>
               <l n="l54">Significante crucem caelo mutasse latronis,</l>
               <l n="l55">Haec ita grata animi Dismae pro laude reponit,</l>
               <l n="l56">Suspirans primum, in caelum pia lumina vibrans: </l>
               <l n="l57">“Nate, meae vires, mea tota potentia solus!”</l>
               <l n="l58">Tum vero Dismae faciem conversa profatur:</l>
               <l n="l59">“Non ego te, Disma ruiturum in Tartara poenis</l>
               <l n="l60">Eripui, non aeratis ego nexibus Orci</l>
               <l n="l61">Exolvi Stygioque orans a Dite reduxi,</l>
               <l n="l62">Sed pia te Nati virtus graviumque profusus</l>
               <l n="l63">Poenarum pretium sanguis plagaeque dolorque</l>
               <l n="l64">Servarunt. Si porro meus quid profuit illo</l>
               <l n="l65">Articulo favor et casta pro morte precantem</l>
               <l n="l66">Si matrem audivit soboles, fuit integra nati</l>
               <l n="l67">Haec pietas, cui me totam quoque debeo, Disma.</l>
               <l n="l68">Quod modo te vero videam splendoris adeptum</l>
               <l n="l69">Perpetui dulcem patriam, tibi gratulor, hospes</l>
               <l n="l70">Aeternum felix; cuius rudis incola terrae</l>
               <l n="l71">Mater, inexpletùm sitiens ad lumen anhelo. </l>
               <l n="l72">Me tibi sed postquam Nati sociaverit ardor, </l>
               <l n="l73">Tecum erit una simul Numen celebrare voluptas.”</l>
               <l n="l74">Vertice tum prono geminatum protulit “Amen”</l>
               <l n="l75">Dismas atque leves corpus difflavit in auras.</l>
            </div>
            <div n="div9" type="poesis-caput">
               <head n="head">9.</head>
               <l n="l1"> Publica iam vacui volitabat fama sepulchri,</l>
               <l n="l2">Quae reducis victo Messiae in corpus Averno,</l>
               <l n="l3">Indubiam, proprio multorum lumine nixam </l>
               <l n="l4">Non potuit celare fidem. Iam lumina matris</l>
               <l n="l5">Implebant vivae referentes gaudia prolis</l>
               <l n="l6">Discipuli sanctaeque nurus; quas Magdalis inter</l>
               <l n="l7">Una fuit, prima aligeros, quae deinde loquentem</l>
               <l n="l8">Vultu immortalem vidit dare verba Magistrum. </l>
               <l n="l9">Et Zebedeides, nuruum praenuntia postquam</l>
               <l n="l10">Verba tulit iuvenis, cursu certare sodali</l>
               <l n="l11">Impiger, exilis quem terruit ostia servans</l>
               <l n="l12">Ancilla, ingressus tumulum post terga relicto</l>
               <l n="l13">Discipulo seniore, videt sine corpore solum,</l>
               <l n="l14">Funere completo, simplex et inutile linum. </l>
               <l n="l15">Laetus uterque redit, molitus uterque laborem</l>
               <l n="l16">Ocius ad matrem, non dissona ferre relatis</l>
               <l n="l17">Indicia et vitae testes vidisse fateri</l>
               <l n="l18">Corporis effigie extantes, sine corpore telas.</l>
               <l n="l19">Successere hilares tectis matremque salutant,</l>
               <l n="l20">Quaeque hausere oculis referunt veramque reperta</l>
               <l n="l21">Membrorum vacua, geminabant sindone famam.</l>
            </div>
            <div n="div10" type="poesis-caput">
               <head n="head">10.</head>
               <l n="l1"> Hic genetrix quamvis spectati certa fuisset</l>
               <l n="l2">Alloquio nati propriaque a luce tulisset,</l>
               <l n="l3">Ne dubia audiret viventis murmura prolis;</l>
               <l n="l4">Cum tamen usa foret moderati semper honesti</l>
               <l n="l5">Lege parens, suspecta novae praeconia vitae</l>
               <l n="l6">Victricis sobolis fieri se authore profecta</l>
               <l n="l7">Noluit; atque humilis tantum celavit amorem</l>
               <l n="l8">Primùm apparentis nati, sat gnara potentem</l>
               <l n="l9">Rectius immensa prout est virtute, daturum</l>
               <l n="l10">Signa triumphatae mortis manifesta Tonantem. </l>
               <l n="l11">Verba tamen matrum Zebedeidaeque repertum</l>
               <l n="l12">Indicium vitale probat gaudetque sepulchri</l>
               <l n="l13">Allata vacui fama tumulumque vetantis,</l>
               <l n="l14">Sed procul humano, revolutae robore petrae.</l>
               <l n="l15">Ipsa etiam nuruum socia pietate patentem</l>
               <l n="l16">Laeta videre specum; non quo sibi certior esset</l>
               <l n="l17">Intuitu quaesita fides, urgente sed antri</l>
               <l n="l18">Religione, solum nati funebre requirit. </l>
               <l n="l19">Nacta loci faciem, laetùm lacrymantibus orbam</l>
               <l n="l20">Prole subit speluncam oculis et protinus illo</l>
               <l n="l21">Fixa genu spatio, quod non animata sacravit</l>
               <l n="l22">Progenies, flexos inclinat ad oscula vultus,</l>
               <l n="l23">Et saxum labiis premit avellique recusat, </l>
               <l n="l24">Aspera prolixo perfundens marmora fletu. </l>
               <l n="l25">Atque ait: “O par sideribus Solymeia rupes,</l>
               <l n="l26">Saxa beata, necem passi complexa Tonantis</l>
               <l n="l27">Divinos artus! Spolium sortita quod unum</l>
               <l n="l28">Huic mortale dedi, sed Numine plenum</l>
               <l n="l29">Quamvis exanime humano sine flamine corpus</l>
               <l n="l30">Servastis, triplicem numerans a stipite lucem.</l>
               <l n="l31">Fortunate lapis, Iudaeae pectore petra</l>
               <l n="l32">Mollior, humanis exclusam cordibus istam</l>
               <l n="l33">Celasti quae fida facem: te muneris ergo</l>
               <l n="l34">Perpetuus celebrabit honor, seu turpis Idumen</l>
               <l n="l35">Vastabit Scytha, seu veniens sua fana Gradivus</l>
               <l n="l36">Ausonia flagrare dabit face; sanctior isti</l>
               <l n="l37">Stabit honor saxo, decus et reverentia stabit</l>
               <l n="l38">Barbaricosque inter vivet sua gloria fasces.”</l>
            </div>
            <div n="div11" type="poesis-caput">
               <head n="head">11.</head>
               <l n="l1"> Hic caput attollit genetrix telaeque volumen</l>
               <l n="l2">Pone iacere videt (nati quae membra superstes</l>
               <l n="l3">Mortua velabat sindon) hanc versat et ori</l>
               <l n="l4">Admovet et lacrymis rigat et sic ore profatur:</l>
               <l n="l5">“Dulces exuviae! Cur, ah, non debita matri</l>
               <l n="l6">Tegmina? Quis prohibet, divini staminis heres</l>
               <l n="l7">Ne fiam? Cruor hac pinxit sindone prolis</l>
               <l n="l8">Effigiem, meus est: sed quo mihi iudice tela</l>
               <l n="l9">Accedet, mea quae non est? Hanc legibus aequis</l>
               <l n="l10">Picturam nam tela trahit: mea sed tamen haec est;</l>
               <l n="l11">Artis enim summus valor est magnumque coloris</l>
               <l n="l12">Est pretium, sed tela rudis, quam pinxit amoris</l>
               <l n="l13">Ingeniosa manus, summumque hoc stamine lucet</l>
               <l n="l14">Artis opus: pretium supremo aequare colorem</l>
               <l n="l15">Nec valet excessu, nam sanguis Numinis ille est. </l>
               <l n="l16">Arti igitur linum cedat pretioque cruoris. </l>
               <l n="l17">Ergo mea haec tela est, aequo istud iudice stamen</l>
               <l n="l18">Possideo, quod lege fero: venit ista parenti</l>
               <l n="l19">Portio, divini spolium venerabile fati. </l>
               <l n="l20">Haec mea sed necdum tela est: succedere mater</l>
               <l n="l21">Orba nequit spirante nuru, cui posthuma proles</l>
               <l n="l22">Est uteri labor, extincto ventura iugali.</l>
               <l n="l23">Haec pariet totumque orbem generosa replebit</l>
               <l n="l24">Posteritas; fatumque unum numerosa sequetur,</l>
               <l n="l25">Quae caelum et terras teneat divina propago. </l>
               <l n="l26">Sponsae igitur cedat fecundo tela pudori, </l>
               <l n="l27">Qua semper memorem oblectet genitoris amati</l>
               <l n="l28">Progeniem, patrios discentem ex sindone vultus.</l>
               <l n="l29">At modo quis servanda vetat funebria matri</l>
               <l n="l30">Stamina, dum nurui commendatura potestas</l>
               <l n="l31">Adveniat? Nullum prae matre fidelior huius</l>
               <l n="l32">Depositi tutela premet: dabit esse relictae,</l>
               <l n="l33">Matris certa fides indemnia pignora telae.” </l>
            </div>
            <div n="div12" type="poesis-caput">
               <head n="head">12.</head>
               <l n="l1"> Haec effata pii componit licia texti</l>
               <l n="l2">Implevitque sinum rediensque in tecta calebat</l>
               <l n="l3">Igne novo, referens divinae insignia flammae. </l>
               <l n="l4">Christicolis demum sindon ea tradita natis</l>
               <l n="l5">Durat adhuc: visa neque patris imagine socors</l>
               <l n="l6">Natorum est pietas: stat adhuc Allobrogis orae</l>
               <l n="l7">Palladium, stratos servans liventibus artus</l>
               <l n="l8">Tela notis, istâque domus stat regia telâ, </l>
               <l n="l9">Sollicitae valuit tantum custodia matris. </l>
               <l n="l10">O genetrix, quantum nati tibi debet amica</l>
               <l n="l11">Posteritas! Ipsumque etiam tua provida quantum</l>
               <l n="l12">Obstringit natum cura, immortalis ut esset</l>
               <l n="l13">Illa sua, in lino quam mors obsolvit imago. </l>
               <l n="l14">Sitque meus labor hic sacrae subtexere telae:</l>
               <l n="l15">“Hoc amor invenit, mors fecit, Virgo reliquit.” </l>
            </div>
            <div n="div13" type="poesis-caput">
               <head n="head">13.</head>
               <l n="l1"> Funeris interea domitor mandavit amatis<note place="foot" n="note">472
                amatis : amatas</note>
               </l>
               <l n="l2">Discipulis perferre nurus quae nuntia praesens</l>
               <l n="l3">Implebat; quibus immortalis imagine vultus</l>
               <l n="l4">Saepius oblata, mortis calcata probabat</l>
               <l n="l5">Iura, sepulchrales flammis vitalibus umbras</l>
               <l n="l6">Cessisse et certis pressa nece vivere signis. </l>
               <l n="l7">Ille suis coram voluit iam saepe videri </l>
               <l n="l8">Discipulis, dubioque sui vitale triumphi</l>
               <l n="l9">Ostendit Dydimo latus atque a cuspide hiantem</l>
               <l n="l10">Agnosci vivam digito dedit indice plagam. </l>
               <l n="l11">Sex etiam deno stadiorum pulvere distans</l>
               <l n="l12">A Solyma, geminis comes ille sodalibus ivit,</l>
               <l n="l13">Ignotas voces vatumque effata resolvens,</l>
               <l n="l14">Ipse etiam ignotus, donec sub pane latere</l>
               <l n="l15">Assiduus, cerni fracto se pane dedisset.</l>
               <l n="l16">Iam montes Galilaea tui, iam litora norant</l>
               <l n="l17">Piscosumque tulit lymphae Cenerethidis aequor</l>
               <l n="l18">Vultum immortalem; quo praecipiente natantes</l>
               <l n="l19">In plagas venere greges liquidoque meanti</l>
               <l n="l20">Praebuit obsequium solido ceu marmore Nereus. </l>
               <l n="l21">Iam Cephae dederat Claves regnique futuro</l>
               <l n="l22">Duraturi aevo et fidei variabile nullis</l>
               <l n="l23">Casibus imperium, successorumque perennem</l>
               <l n="l24">Pastorum seriem dixit, nihil impare summae</l>
               <l n="l25">Iure potestatis, totum quae colligat orbem. </l>
               <l n="l26">Saepe sui vultus charae data copia matri,</l>
               <l n="l27">Multa suae fidei summosque domantia fasces</l>
               <l n="l28">Evoluit fata et cunctis celebranda cruentae</l>
               <l n="l29">Arboris et mortis populis opprobria, dixit.</l>
               <l n="l30">Quaeque fidem nactae servarent dogmata gentes,</l>
               <l n="l31">Plenius edocuit, puroque accenderat astrum</l>
               <l n="l32">Virgineae fidei vero, quo deinde nitorem</l>
               <l n="l33">Primae etiam peterent veri de lampade stellae.</l>
               <l n="l34">Luna velut claro solis perfusa sereno, </l>
               <l n="l35">Astrorum decus est et Phoebo absente videtur</l>
               <l n="l36">Esse alius Titan, noctis qui dissipat umbras,</l>
               <l n="l37">Stellarumque choros potis est damnare pusilli</l>
               <l n="l38">Luminis, obscura modicum distantis ab aethra – </l>
               <l n="l39">Sic genetrix divina suo splendore minores</l>
               <l n="l40">Eiusdem fidei lucisque excesserat ignes. </l>
            </div>
            <div n="div14" type="poesis-caput">
               <head n="head">14.</head>
               <l n="l1"> Dena quater fuerant elabi visa dierum</l>
               <l n="l2">Tempora, inoccidui postquam Iudaea tulisset</l>
               <l n="l3">Phoebi immortales flammas, surgentis ab ipso</l>
               <l n="l4">Fatalis tumuli, quamvis non crederet, antro.</l>
               <l n="l5">Cum regem domitorem Erebi signata vocasset</l>
               <l n="l6">Ad caeli convexa dies festosque pararent</l>
               <l n="l7">Caelicolae, tantum Victorem admittere plausu,</l>
               <l n="l8">Ipse relinquendam terris fideique suorum</l>
               <l n="l9">Sollicitam matrem, discessus verba, valeque</l>
               <l n="l10">Supremum dicturus adit, quam talibus oris</l>
               <l n="l11">Officiis, signisque aequi compellat honoris: </l>
               <l n="l12">“Nunc, genetrix dilecta, vale! Discedere terris</l>
               <l n="l13">Me Patris mandata volunt: completa salutis</l>
               <l n="l14">Humanae est series, genitoris iussa peregi.</l>
               <l n="l15">Tempus adest, quo terrigenis mea regna patere</l>
               <l n="l16">Efficiam clausosque invicto robore postes,</l>
               <l n="l17">Primus ego experiar pandamque tot invia saeclis</l>
               <l n="l18">Ostia et exulibus sanctis a Patre paratas</l>
               <l n="l19">Ostendam aeternas, replebo novo hospite sedes. </l>
               <l n="l20">Te vero genetrix, ima tellure morari</l>
               <l n="l21">Poscit adhuc genitor, donec tibi debita, maius</l>
               <l n="l22">Surgat in augmentum reginae gloria, donec</l>
               <l n="l23">Caelica mortalis consumet praemia virtus.</l>
               <l n="l24">Tu praesens plebisque meae fideique satorum</l>
               <l n="l25">Mater eris, Nati interpres, secura recentis,</l>
               <l n="l26">Quod Cruce percussum, tu sis mea foederis Arca.</l>
               <l n="l27">Fulgida tu veri lampas rectique magistra;</l>
               <l n="l28">Et cuius gregis ipse fui formator et author,</l>
               <l n="l29">Tu columen, tu praeses eris, tu regula morum,</l>
               <l n="l30">Ipse tuis adero semper dulcissima curis</l>
               <l n="l31">Mater et arcana cordis me parte locabo,</l>
               <l n="l32">Aeternam cuius sedem iam pectore fixi. </l>
               <l n="l33">Nec te solus ego auxilio praesente fovebo;</l>
               <l n="l34">Adveniet quod mecum unà, Spirabile Flamen</l>
               <l n="l35">Demittet Genitor, quod te maiore rigabit</l>
               <l n="l36">Donorum affluxu. Expecta cum fratribus istum</l>
               <l n="l37">Flaminis adventum; nec erit mora longa, ruentem</l>
               <l n="l38">Turbinis in morem divinum pectora flatum</l>
               <l n="l39">Excipient rutilisque ardebunt vertice linguis.</l>
               <l n="l40">Interea vero tantorum ob acerba dolorum,</l>
               <l n="l41">Te superare tui petiit quae terrea nati</l>
               <l n="l42">Conditio, grates refero, sed maior Olympo,</l>
               <l n="l43">Quò propero, tanti expectat te gloria facti. </l>
               <l n="l44">Hic ego te, signata tui cum venerit hora </l>
               <l n="l45">Excessus ipse excipiam augustoque locabo</l>
               <l n="l46">In solio vultumque Patris regina videbis. </l>
               <l n="l47">Unde autem spectare meos ad sidera possis</l>
               <l n="l48">Ascensus, mons est densis umbrosus olivis<note place="foot" n="note">559
                olivis : oblivis</note>,</l>
               <l n="l49">Saepe mihi iuga trita precis pro more: diurna</l>
               <l n="l50">Cum face caeli ardebit apex (Aurora loquentem</l>
               <l n="l51">Tunc habuit), genetrix, illo te culmine sistam.” </l>
            </div>
            <div n="div15" type="poesis-caput">
               <head n="head">15.</head>
               <l n="l1"> Curva genu natum dicentem audivit eoque</l>
               <l n="l2">Ima situ genetrix abituro verba reponit:</l>
               <l n="l3">“I fili quò te Genitor tuaque ardua virtus</l>
               <l n="l4">Aeternaeque vocant palmae. Tua praemia fili</l>
               <l n="l5">Non moror: addo tuis, Victor divine, triumphis,</l>
               <l n="l6">Maternos ancillae humilis laetosque pusilli</l>
               <l n="l7">Pectoris affectus. I, Patris gloria, nate, </l>
               <l n="l8">Et caeli clausos aditus portasque reclude.</l>
               <l n="l9">Quod tua me vero, fili, Patrisque potestas</l>
               <l n="l10">Mortalem servare velit, subiecta paternis</l>
               <l n="l11">Imperiis, quidcumque meus praescripserit author, </l>
               <l n="l12">Non invita feram, cuius me legibus apto</l>
               <l n="l13">Ancilla: hac prima flagrant mihi viscera flamma. </l>
               <l n="l14">At vero, caelo et terris, prout didita semper</l>
               <l n="l15">Messiam te fama canet; quod viribus Orcum</l>
               <l n="l16">Pressisti et dura solvisti compede vinctos</l>
               <l n="l17">Isacidas, nostrum genus extremumque remotos</l>
               <l n="l18">Patris ad obsequium, consumpta labe vocasti</l>
               <l n="l19">Saxicolas; caelique aditus reserare beatos</l>
               <l n="l20">Quod divine paras servator, debita laudis</l>
               <l n="l21">Munera, cunctorum exilis tibi serva rependo. </l>
               <l n="l22">Quod crucis opprobrium passus, quod germinis ergo</l>
               <l n="l23">Corpus Adamei divino sanguine tinctus, </l>
               <l n="l24">Servitii crudele iugum, cervice reorum</l>
               <l n="l25">Abstuleris, scelerum domitor Ditisque superbi</l>
               <l n="l26">Victor (ab ignaro veniunt haec gaudia Iuda) </l>
               <l n="l27">Semper honos nomenque tuum tutique deinceps</l>
               <l n="l28">Servatae aeternum stabit tua gloria genti. </l>
               <l n="l29">Cuius nunc ego, terrigenum divine Redemptor,</l>
               <l n="l30">Auspicium leve, plus cunctis obstricta refundo.”</l>
               <l n="l31">Filius audivit dicentem et vertice prono</l>
               <l n="l32">Annuit effatis generosae matris, et ore</l>
               <l n="l33">Iucundus tacita tectum genetrice reliquit.</l>
            </div>
            <div n="div16" type="poesis-caput">
               <head n="head">16.</head>
               <l n="l1"> Tunc neque Messiam soliti observare sodales</l>
               <l n="l2">Ignorare suum poterant tellure recessum, </l>
               <l n="l3">Queis prior ipse locum apparens signavit et horam</l>
               <l n="l4">Qua Caelum subiturus erat, praesentibus una</l>
               <l n="l5">Se comitaturis olearum ad culmen amicis.</l>
               <l n="l6">Namque prius quam se divina potentia nati</l>
               <l n="l7">Numinis inferret caelo, cum matre fideles</l>
               <l n="l8">Bethaniam educit socios, visurus amatas</l>
               <l n="l9">Illius hospitio claras cum fratre sorores</l>
               <l n="l10">Servator; quas ille sui super aethera raptus</l>
               <l n="l11">Commonitas vicina iubet fastigia montis</l>
               <l n="l12">Actutum premere, excessu gaudere magistri,</l>
               <l n="l13">Virtutisque suae suprema exempla tueri.</l>
               <l n="l14">Is prior ante tulit gressum montisque laborem</l>
               <l n="l15">Moliri visus prior est, se donec amoeni</l>
               <l n="l16">Planitie clivi, suppressa in rupe locaret. </l>
            </div>
            <div n="div17" type="poesis-caput">
               <head n="head">17.</head>
               <l n="l1"> Iamque propinquabat spatio quo Delius ultra</l>
               <l n="l2">Altius ire nequit. Nuruum comitata modesto</l>
               <l n="l3">Obsequio quoque mater adest, quo culmine montis</l>
               <l n="l4">Iam collecta stetit fratrum, studiosa magistri</l>
               <l n="l5">Posteritas; aliique, fides quos aequa vocatis</l>
               <l n="l6">Fratribus, instruxit rerum praeferre caducis</l>
               <l n="l7">Illecebris omni carituram fine salutem. </l>
               <l n="l8">Circumstant Messiam omnes; cui proxima stabat</l>
               <l n="l9">Dein grato amplexu, atque pari dignatus amoris</l>
               <l n="l10">Indicio socios, sublatus in aera, cunctos</l>
               <l n="l11">Prodigii novitate tenet, quibus ille levatis</l>
               <l n="l12">Ex alto formans bene signa precantia palmis,</l>
               <l n="l13">Nube levi tectus lucemque imitante vapore</l>
               <l n="l14">Aethereo saeptus, sese subducit amicis</l>
               <l n="l15">Luminibus, vacuo nequicquam haerentibus axi. </l>
            </div>
            <div n="div18" type="poesis-caput">
               <head n="head">18.</head>
               <l n="l1"> At mater postquam tacito lustrasset Olympum</l>
               <l n="l2">Intuitu, spectare auras si forte secantem</l>
               <l n="l3">Posset adhuc sobolem; cum spes ablata videndi</l>
               <l n="l4">Tota foret nati, tunc primum a prole calentes</l>
               <l n="l5">Figit humi vultus: nati vestigia saxo</l>
               <l n="l6">Pressa videt. Neque enim prius illa retorsit ab alto</l>
               <l n="l7">Lumina, quam sobolem postquam spectare potestas</l>
               <l n="l8">Cassa fuit. Tunc signa pedum lacrymisque rigavit</l>
               <l n="l9">Et labris pressit vultusque in marmore fixit.</l>
               <l n="l10">Dicebatque: “Piae rupes, felicia saxa,</l>
               <l n="l11">Signa cavata mei servare valentia nati!</l>
               <l n="l12">Ah, potius: durae rupes, immitia saxa,</l>
               <l n="l13">Non potuisse mei magis igne liquescere nati </l>
               <l n="l14">Et tota in laticem verti! Tamen approbo vestram</l>
               <l n="l15">Duritiem, tanto quam conservare sub aestu</l>
               <l n="l16">Par fuerat, facti memorem qua redderet orbem, </l>
               <l n="l17">Iudaeamque male fidei reprehenderet iste</l>
               <l n="l18">Divinus, victura pedum per signa Viator.” </l>
               <l n="l19">Ut vultum replevit saxo, conversa per axem</l>
               <l n="l20">Lumina vibrabat Virgo spatiumque legebat</l>
               <l n="l21">Quod praepes secuit natus, suspensa suorum</l>
               <l n="l22">Fine simul serieque operum prolisque liquescens</l>
               <l n="l23">Et desiderio et voto. Sed deinde morantem</l>
               <l n="l24">Ne forte adverso sufferret pectore matrem</l>
               <l n="l25">Turba redux, sequitur Solymam sociale petentes</l>
               <l n="l26">Discipulos nuribusque piis stipata recedit. </l>
            </div>
            <div n="div19" type="poesis-caput">
               <head n="head">19.</head>
               <l n="l1"> Urbis ut augustae subiere fidelia muros</l>
               <l n="l2">Pectora, iucundi tectis communibus omnes</l>
               <l n="l3">Conveniunt et sueta terunt domicilia, panis</l>
               <l n="l4">Conscia conversi cenacula, dicta Sionis</l>
               <l n="l5">Stare iugo et celsas Davidis tangere turres. </l>
               <l n="l6">Hic media illorum genetrix divina, relictus</l>
               <l n="l7">In terris nati splendor, pupilla videntis</l>
               <l n="l8">A longe fidei; matrem quam dicere cuncti,</l>
               <l n="l9">Observare omnes soliti absentisque magistri</l>
               <l n="l10">Doctrina et virtus; sobolis promissa, beatum</l>
               <l n="l11">Expectare docet Flamen Natique potentem</l>
               <l n="l12">Sollicitare fidem votis donumque monebat.</l>
               <l n="l13">Inde fuit quod dena illis consumpta rogando</l>
               <l n="l14">Pollicitum caeleste dies auditaque crebro,</l>
               <l n="l15">Unanimi repetita sono, cui fecerat imus</l>
               <l n="l16">Pupillas manare calor, vox illa: “Paterni</l>
               <l n="l17">Flamma veni cordis veniensque a pectore nati</l>
               <l n="l18">Ardor ades, fax alma veni: promissa voluntas</l>
               <l n="l19">Numinis, accensâ servis illabere flammâ.”</l>
               <l n="l20">Vota Sioneis flagrabant talia tectis. </l>
            </div>
            <div n="div20" type="poesis-caput">
               <head n="head">20.</head>
               <l n="l1"> Laetus ab Eois decies sol prodiit undis, </l>
               <l n="l2">Occiduo toties mersisse sub aequore lassos</l>
               <l n="l3">Fertur equos, quando his pietas collecta Sionem</l>
               <l n="l4">Vocibus implebat: decimo lustraverat ortu</l>
               <l n="l5">Iam Solymam et porta tantum distabat Eoa,</l>
               <l n="l6">Quantum supremo medius quo fervet ab axe</l>
               <l n="l7">Delius: hic subito commota furentibus auris</l>
               <l n="l8">Alta domus tremere et ruere omnia visa repente;</l>
               <l n="l9">Atque improvisus vibratus ab aethere turbo</l>
               <l n="l10">Cum sonitu venit atque omnes pius occupat horror. </l>
               <l n="l11">Suspiciunt, iterum, atque iterum fragor intonat ingens.</l>
               <l n="l12">Aurae inter fremitum, tecti sub parte suprema</l>
               <l n="l13">Spectatis rutilare vident laquearibus ignes,</l>
               <l n="l14">Lumina vocales flammis referentia linguas.</l>
               <l n="l15">Obstupuere animis omnes; sed maxima Virgo</l>
               <l n="l16">Agnovit sonitum, voces linguasque facesque</l>
               <l n="l17">Praesentis sponsi et nati promissa notavit.</l>
               <l n="l18">Tum memorat: “Chari comites, advertite, quaeso,</l>
               <l n="l19">Quem casum portenta ferant: descendit Olympo</l>
               <l n="l20">Promissum Flamen, praesens est illius ignis. </l>
               <l n="l21">Nunc animos tanto, socii, componite dono!”</l>
               <l n="l22">Hic votis ardere omnes omnesque beati</l>
               <l n="l23">Flaminis accessum implorant: tum fusa per auras</l>
               <l n="l24">Lumina discretis linguas imitantia formis, </l>
               <l n="l25">Cunctorum capiti insidunt penetrantque calore</l>
               <l n="l26">Pectora: tunc omnes, fandi suprema potestas</l>
               <l n="l27">Spiritus, afflato memorique in mente reposto</l>
               <l n="l28">Cunctorum proprio populorum idiomate complet.</l>
            </div>
            <div n="div21" type="poesis-caput">
               <head n="head">21.</head>
               <l n="l1"> At genetrix licet alma prius nec muneris huius</l>
               <l n="l2">Esset inops, neque erat peregrini idiomatis expers,</l>
               <l n="l3">Quam Coptus Phario audivit sermone loquentem, </l>
               <l n="l4">Praesepis venerator Arabs, quam sensit et Indus</l>
               <l n="l5">Voce sibi nota pandentem arcana iacentis</l>
               <l n="l6">In stipula verbi; tamen adveniente recentis</l>
               <l n="l7">Ad robur legis, divino Flamine, matris</l>
               <l n="l8">Largo possessas cumulavit faenore dotes. </l>
               <l n="l9">Haud aliter, fontis saturo quam si influat aethrae</l>
               <l n="l10">Lympha cado, cui servandi nullum extat inane</l>
               <l n="l11">Humoris spatium, positi variare liquoris</l>
               <l n="l12">Desuper adveniens, poterit nova gutta saporem, </l>
               <l n="l13">Non tamen efficiet, pleno quin vase redundet</l>
               <l n="l14">Humor, et in partes circum simul effluat omnes. </l>
               <l n="l15">Sic pariter Charitum iam pleno corde replevit</l>
               <l n="l16">Flaminis adventus MARIAM, divinior esse</l>
               <l n="l17">Quae poterat non plena magis: torrentior esse</l>
               <l n="l18">Sic poterat neque plena magis, ut Numinis illo</l>
               <l n="l19">Imbre superfuso flueret fieretque refusae</l>
               <l n="l20">Virgineae torrens non unus copia lymphae.</l>
               <l n="l21">Inde fuit quod linguarum flammaeque peractis</l>
               <l n="l22">Prodigiis, haurire dedit prior omnibus illa</l>
               <l n="l23">Divinos veri latices et fundere plenos</l>
               <l n="l24">Flaminis accepti rivos, praesentibus orsa</l>
               <l n="l25">Christicolis: quo fonte ipsi quos spiritus idem</l>
               <l n="l26">Afflavit, primi lymphas hausere sodales. </l>
               <l n="l27">Hac authore novae praeconia legis eadem</l>
               <l n="l28">Iussa tonare die: nati doctrina per omnem</l>
               <l n="l29">Intonuit Solymam; doctis praeconibus ipsa</l>
               <l n="l30">Officium fidae praestare valente Magistrae. </l>
               <l n="l31">Lux eadem summum, MARIA suadente litantem</l>
               <l n="l32">Vidit Discipulum Cepham; sibi credita primum</l>
               <l n="l33">Qui tunc supremae retulit mysteria cenae:</l>
               <l n="l34">Quae matri et reliquis positam cingentibus aram,</l>
               <l n="l35">Facta est partitio communis victima pane. </l>
            </div>
            <div n="div22" type="poesis-caput">
               <head n="head">22.</head>
               <l n="l1"> Author erat fidei soboles; ea provida veri</l>
               <l n="l2">Illius sed mater erat, quae turgida lacte</l>
               <l n="l3">Pectora divino, nati quo cresceret orta</l>
               <l n="l4">Progenies, vitae certos deplebat ad haustus, </l>
               <l n="l5">Semper plena magis; cui Axe liquante perennes</l>
               <l n="l6">Affluxus Austri divini flamine, crevit</l>
               <l n="l7">Copia diffusae fidei per pignora mammae. </l>
               <l n="l8">Hac pendere omnes, rerum hac evolvere casus</l>
               <l n="l9">Auspice, Christiadum primos hac praeside patres,</l>
               <l n="l10">Ritibus ambiguis certas praefigere leges</l>
               <l n="l11">Consuetos, quodque illa tulit non vertere passos</l>
               <l n="l12">In dubium, auditas matris, pro Numine voces</l>
               <l n="l13">Amplexos, veri numquam cortina fefellit.</l>
            </div>
            <div n="div23" type="poesis-caput">
               <head n="head">23.</head>
               <l n="l1"> Incertos tenuit patres variisque subegit</l>
               <l n="l2">Obniti primum arbitriis nova gentibus aucta</l>
               <l n="l3">Religio, poteratne rata pro lege vetustam</l>
               <l n="l4">Praeputii servare fidem? Senioribus anceps</l>
               <l n="l5">Consilium, nec qua Mosen ratione refigant</l>
               <l n="l6">Inveniunt. Pleno patrum librare senatu,</l>
               <l n="l7">Rem statuit princeps Cephas, cui matris ab ore</l>
               <l n="l8">Sed prius edocto placuit contraria Mosi</l>
               <l n="l9">Ingratos prohibens legis sententia cultros. </l>
               <l n="l10">Vox nati vox matris erat vocisque peritum</l>
               <l n="l11">Omnia complectens spirabat pectore Flamen.</l>
               <l n="l12">Denique mater erat nati cultoribus astrum,</l>
               <l n="l13">Quale Lycaonio libratum cardine puppes</l>
               <l n="l14">Respiciunt, vel quale Pharus Nilotica lumen</l>
               <l n="l15">Accendit; vel quod geminos ait esse pavescens</l>
               <l n="l16">Navita Tyndaridas, talis fuit illa parentis </l>
               <l n="l17">Virgineae pietas et opis secura potestas. </l>
            </div>
            <div n="div24" type="poesis-caput">
               <head n="head">24.</head>
               <l n="l1"> Hoc avidi videre omnes quod fama ferebat, </l>
               <l n="l2">Sed maius rumore ipso caeleste parentis</l>
               <l n="l3">Prodigium; cupidusque illam qui dictus ab igne</l>
               <l n="l4">Mysta (urbis, tulit Antiochi quae nomina regis)</l>
               <l n="l5">Aspexit, quando populos transivit et oras</l>
               <l n="l6">Terra Syrissa tuas; cum perrexisset in urbem,</l>
               <l n="l7">Dilecto sobolis peregre sociata sodali</l>
               <l n="l8">Mater Amazoniam, summa et caelestis Amazon. </l>
               <l n="l9">Sermonae prius urbs, Ephesi modo nomine dicta est.</l>
               <l n="l10">Hac visa Antistes proprii tunc nominis implens</l>
               <l n="l11">Mensuram, caeli flammis Ignatius arsit. </l>
               <l n="l12">Hanc Solymis, Graio veniens de litore iudex</l>
               <l n="l13">Intuitus, non mortali de stirpe creatam</l>
               <l n="l14">Dixisset, Pandionia sed Pallade maius</l>
               <l n="l15">Numen, Eleusinae matris cultumque Dianae</l>
               <l n="l16">Promeritam, suscepta Dei nisi vera doceret</l>
               <l n="l17">Credulitas non esse Deas. Quae si Dea non est;</l>
               <l n="l18">Divinae, dixit, Virgo sed proxima formae. </l>
            </div>
            <div n="div25" type="poesis-caput">
               <head n="head">25.</head>
               <l n="l1"> Iam duplicem postquam Christus terrae ima reliquit,</l>
               <l n="l2">Lustra dabant numerum, verae queis lucis egenti</l>
               <l n="l3">Prima patrum voluit sudare industria Iudae.</l>
               <l n="l4">Sed fidei steriles animos praebere labori</l>
               <l n="l5">Exiguam, caeli quam ferret in horrea, messem,</l>
               <l n="l6">Cum spectaret amans Iudaeae cura, salutis</l>
               <l n="l7">Semina damnatis subtracta novalibus agros</l>
               <l n="l8">In resides, meliore volat dispergere frugum</l>
               <l n="l9">Proventu cultisque deos percellere saxis. </l>
               <l n="l10">Ante tamen quam diserta migraret Idume</l>
               <l n="l11">Messiae divina fides populisque remotis</l>
               <l n="l12">Suave daret vitii posita lethale prementis</l>
               <l n="l13">Libertate iugum, explorant materna fideles</l>
               <l n="l14">Consilia heroes securaque lumina poscunt.</l>
               <l n="l15">Illa sciens Nati imperium, superare iubentis</l>
               <l n="l16">Discipulos totum, qui circumfunditur orbe, </l>
               <l n="l17">Oceanum solisque vias Lunaeque meatus</l>
               <l n="l18">Voce sequi; <sic n="sic">vastosque</sic> iacens procul insula ponto</l>
               <l n="l19">Audiat hoc clamore Deum noscatque potentem</l>
               <l n="l20">Cunctorum authorem scelerisque piamina discat;</l>
               <l n="l21">“Ite viri,” dixit, “populoque inferte salutem</l>
               <l n="l22">Qui procul est caeloque graves praedicite messes!”</l>
               <l n="l23">Nec mora, conveniunt patres et sorte feroces</l>
               <l n="l24">Partiti populos, sua quisque beante calescit</l>
               <l n="l25">Regna replere fide convellere saxea Ditis</l>
               <l n="l26">Obsequia ignotoque orbem componere vero. </l>
               <l n="l27">Tunc MARIA suadente, parem quo sentiat omnis</l>
               <l n="l28">Terra sonum, ne divisis non aequus inesset</l>
               <l n="l29">Doctrinae sermo, caelesti Flamine docti</l>
               <l n="l30">Per data communem credendi symbola normam</l>
               <l n="l31">Expediunt, verae fidei quod symbolum aiunt. </l>
            </div>
            <div n="div26" type="poesis-caput">
               <head n="head">26.</head>
               <l n="l1"> Iam tunc quisque suos meditari et volvere fines, </l>
               <l n="l2">Et terras versare animo: iam pectore ferri</l>
               <l n="l3">Intrepido medias, Christo quas addat, in urbes.</l>
               <l n="l4">Alter Achaemenias suspirat et alter Iberos,</l>
               <l n="l5">Armenias alius rupes et Caspia regna,</l>
               <l n="l6">Messagetas alter, saevos considerat alter</l>
               <l n="l7">Humano sine more Scythas: crudelibus optat</l>
               <l n="l8">Misceri Hircanis alius; metitur arenas</l>
               <l n="l9">Hic Lybicas; Indis, solioque sedentibus aureo</l>
               <l n="l10">Alter amat certare<note place="foot" n="note">824 certare :
              certere</note> sophis; examinat ille</l>
               <l n="l11">Maurorum attegias, nigros hic pectore versat</l>
               <l n="l12">Aethiopas Medumque alter iam tranat Hydaspem.</l>
               <l n="l13">Hic Nomadum populos rituque imbuta ferino</l>
               <l n="l14">Pectora, Niligenas alter Memphimque salutat. </l>
               <l n="l15">Hic Italas poscit gentes, huic Sequana cordi est. </l>
               <l n="l16">Riphaeos alter saltus amnesque volutat</l>
               <l n="l17">Bistonis ora tuos, Graiis ille incubat actis:</l>
               <l n="l18">Optataeque illis, coram quas cernere necdum</l>
               <l n="l19">Absentes poterant, veniunt ad somnia gentes. </l>
            </div>
            <div n="div27" type="poesis-caput">
               <head n="head">27.</head>
               <l n="l1"> Postquam ferre fidem populis iam certus eundi</l>
               <l n="l2">Quisque parat, matrem accedunt humilesque precantum</l>
               <l n="l3">More petunt, natum maternis congrua votis</l>
               <l n="l4">Auxilia et iussis vires exposcere coeptis. </l>
               <l n="l5">Illa animos addit cunctis et Numine firmat</l>
               <l n="l6">Propitio, tantoque aperit non posse potentem</l>
               <l n="l7">Deesse operi natum, quos ille sequetur euntes. </l>
               <l n="l8">His hilares dolor invadit, quod nulla profectis</l>
               <l n="l9">Sors ultra matris promitteret ora tueri.</l>
               <l n="l10">Queis illa: “Ite, viri, me non meus ante relinquet</l>
               <l n="l11">Spiritus, extremi quam vos ex partibus orbis</l>
               <l n="l12">Collectos videam. Vestrum sed tardior unus</l>
               <l n="l13">Adveniet, summum tumulo facturus honorem, </l>
               <l n="l14">Me tamen haud visa, saxi licet author aperti.”</l>
               <l n="l15">Ille fuit Dydimus, quem tertia funeris Indo</l>
               <l n="l16">Vexit ab amne dies; cupidusque sepulta tueri</l>
               <l n="l17">Virginis ora, cavâ marmor grave sustulit urnâ,</l>
               <l n="l18">Christiadum praesente choro, sed matris inani</l>
               <l n="l19">Invento obstupuit saxo, signante superna</l>
               <l n="l20">Acceptis penetrasse animam domicilia membris.</l>
               <l n="l21">Postremum materna illis bene voce precata, </l>
               <l n="l22">Ferre iubet cunctis vitae praeconia terris. </l>
            </div>
            <div n="div28" type="poesis-caput">
               <head n="head">28.</head>
               <l n="l1"> Prolis ab excessu senas augusta legebat</l>
               <l n="l2">Mater Olympiadas, quibus illa calente salutis</l>
               <l n="l3">Cunctorum affectu, caelestis imagine vitae</l>
               <l n="l4">Moribus expressa terrenos languida nexus</l>
               <l n="l5">Vivendique moras Nato succensa ferebat.</l>
               <l n="l6">Atque pedem filo veluti mordente ligata, </l>
               <l n="l7">Candida contendit pro libertate columba,</l>
               <l n="l8">Illa quidem mitis, neque vincula rumpere praeceps, </l>
               <l n="l9">Sustinet et mollis tolerat retinacula lini, </l>
               <l n="l10">Donec missa volet: talis mortale trahebat</l>
               <l n="l11">Exilium genetrix animumque gravantia talis</l>
               <l n="l12">Vincula sustinuit, donec spectare dedissent</l>
               <l n="l13">Terrea divinos reslouta vetantia vultus.</l>
               <l n="l14">Interea aeterni crescat quo gloria Nati</l>
               <l n="l15">Ardet inexpletùm, seu quos Synagoga premebat, </l>
               <l n="l16">Hortari ad robur, seu quos vis aegra timoris</l>
               <l n="l17">Impeteret, pressa mentis formidine stantem</l>
               <l n="l18">Virtutem suadere, pios vitamque calebat</l>
               <l n="l19">Formare ad mores: ea demum credita cunctis</l>
               <l n="l20">Numinis effigies verique serenus horizon. </l>
            </div>
            <div n="div29" type="poesis-caput">
               <head n="head">29.</head>
               <l n="l1"> Tunc etiam cum plus oculis mortalibus absens</l>
               <l n="l2">Spectari nequiit natus tellure relictis, </l>
               <l n="l3">Visebat loca, progeniem referentia signis. </l>
               <l n="l4">Saepe etenim poenale iugum, fatale cruento</l>
               <l n="l5">Numinis excessu subiit visura theatrum. </l>
               <l n="l6">Quam dulces fudit lacrymas, quam dulcia fixit</l>
               <l n="l7">Oscula, divinum saxis memorantibus aestum!</l>
               <l n="l8">Inde sacras tumuli rupes montisque cavata</l>
               <l n="l9">Marmora, comprendi nimis impote mater adibat</l>
               <l n="l10">Affectu, Natique locum, rorantibus ultro</l>
               <l n="l11">Luminibus, genibus positis labrisque premebat. </l>
               <l n="l12">Fecundos oleae coles, nemora alta virentis</l>
               <l n="l13">Aeternùm, Tritoni tuae Diva innuba plantae, </l>
               <l n="l14">Ascensu tentare frequens, mirabile nati</l>
               <l n="l15">Impressum pedibus marmor duransque perenni</l>
               <l n="l16">Prodigium signo, vultu praesente legebat.</l>
               <l n="l17">Lustrales fluvii ripas, Iordanis arenas, </l>
               <l n="l18">Virgo memor prolis pressit monumenta vocatae</l>
               <l n="l19">A Patre delectae Sobolis, Paphiaeque volucris</l>
               <l n="l20">Effigie, lota Nati cervice morantis</l>
               <l n="l21">Flaminis, expendit meditans; gavisa sub illo</l>
               <l n="l22">Gurgite terrigenum noxas impune resolvi. </l>
               <l n="l23">Bethlemis stabulum, quod clam non nemo piorum</l>
               <l n="l24">Isacidum templo aequarat pretioque redemptum</l>
               <l n="l25">Excoluit factaeque nova sub lege fideli</l>
               <l n="l26">Visendum exhibuit, turbae celebrare quotannis</l>
               <l n="l27">Ingressu voluit Mater, brumalia quando</l>
               <l n="l28">Solstitia aeternum referebant paupere natum</l>
               <l n="l29">Hoc solem iacuisse specu tropicumque, parentis</l>
               <l n="l30">Virgineos habuere sinus, ubi fixit eundem</l>
               <l n="l31">Frigidus Aegoceros, astri cognomen inertis.</l>
               <l n="l32">Saepe etiam patrios voluit lustrare penates </l>
               <l n="l33">Et sacrae conclave domus, ubi Numinis Ales</l>
               <l n="l34">Nuntius assumpta iuvenilis imagine frontis</l>
               <l n="l35">Almum dixit Ave Verbique aeterna potestas,</l>
               <l n="l36">Humanae suscepit onus servile figurae. </l>
               <l n="l37">Hic memor illius, quo se sublime levavit</l>
               <l n="l38">Tunc animi excessus, viditque augusta Tonantis</l>
               <l n="l39">Ora patris viditque Patris quod ventre gerebat</l>
               <l n="l40">In propria Verbum forma, liquefacta labansque</l>
               <l n="l41">Pectore, divini vultus splendore calebat. </l>
               <l n="l42">Discipulis eadem culto mutata sacello</l>
               <l n="l43">Limina, pro mystis sortita libantibus aram </l>
               <l n="l44">Et Dominae simulacra suae, cui insidet ulnis</l>
               <l n="l45">Virgineis idem, qualem hic conceperat, infans. </l>
               <l n="l46">Hos mortalis adhuc maiestas matris honores</l>
               <l n="l47">Promeruit, quales humilis non passa fuisset</l>
               <l n="l48">Virgo sibi fieri, caelo nisi prodita gratae</l>
               <l n="l49">Iussa accessissent sobolis; quo Virgo suarum</l>
               <l n="l50">Auspicium laudum, quas tota perennè reponet </l>
               <l n="l51">Posteritas, fato necdum resoluta videret. </l>
            </div>
            <div n="div30" type="poesis-caput">
               <head n="head">30.</head>
               <l n="l1"> Vitales genetricis adhuc morientia flatus</l>
               <l n="l2">Viscera captabant illamque Hebraea tenebat</l>
               <l n="l3">Praesentem tellus: condi<note place="foot" n="note">929 condi :
                candi</note> sibi templa petentem</l>
               <l n="l4">Quando Numantino surgens urbs clara sepulchro,</l>
               <l n="l5">Cui propria Augustus concessit nomina Caesar, </l>
               <l n="l6">Hanc simul aspexit: veteris quae gratia facti</l>
               <l n="l7">Vivit servatque lapis quem pressit, honorem. </l>
               <l n="l8">Hesperidas Christi siquidem praecepta docenti</l>
               <l n="l9">Una eademque potens – mirandum! – pluribus horâ</l>
               <l n="l10">Apparere locis Virgo, dedit ora tueri</l>
               <l n="l11">Hic sua; marmoreae stantem quam vertice pilae, </l>
               <l n="l12">Aspexit Zebedeo ortus genitore Iacobus. </l>
               <l n="l13">Huic etenim oranti fluvialis margine ripae,</l>
               <l n="l14">Quam Tartessiacis implens fecundat Iberus</l>
               <l n="l15">Dives aquis, alto vestigia figere saxo</l>
               <l n="l16">Visa parens (sed quo caeli sub climate caesum</l>
               <l n="l17">Marmor, adhuc nescit, qui illud caeleste fateri</l>
               <l n="l18">Gaudet Iber) teretem divinus praeco columnam</l>
               <l n="l19">Stare videt tollitque oculos saxumque prementem</l>
               <l n="l20">Calce, stupet MARIAM, geniis cingentibus almam</l>
               <l n="l21">Caelicolis matrem, cui circumfusus, Eois</l>
               <l n="l22">Maior erat Phoebi radiis, pro cyclade splendor</l>
               <l n="l23">Dein sobolis charum sic est affata sodalem:</l>
               <l n="l24">“En Iacobe mei, Solymis prout ante ferebam, </l>
               <l n="l25">Polliciti completa fides: potiore novatam</l>
               <l n="l26">Tellurem cum messe coles, tibi nostra daturum</l>
               <l n="l27">Lumina promisi: qui te modo sustinet, hic est</l>
               <l n="l28">Plus reliquis fecundus ager fideique receptae</l>
               <l n="l29">Virtutisque ferax, mea quem materna fovendum</l>
               <l n="l30">Suscipiet pietas aderitque ad vota potestas. </l>
               <l n="l31">Quare age, in hoc ipso, quo me tua lumina cernunt</l>
               <l n="l32">Stare loco, victura meis altaria sacris</l>
               <l n="l33">Attolle et mollire domum qua cinge faventes, </l>
               <l n="l34">Propitiasque meum nomen celebrantibus aras.”</l>
               <l n="l35">Dixit et ascensu nubis non visa recessit.</l>
               <l n="l36">Hinc vehemens hac matre calet telluris Iberae</l>
               <l n="l37">Religio, cui ipsa datum non segnis amorem</l>
               <l n="l38">Mater, opis vacuo numquam calet imbre referre. </l>
            </div>
            <div n="div31" type="poesis-caput">
               <head n="head">31.</head>
               <l n="l1"> Non Solymaea modo illius praesentia certum</l>
               <l n="l2">Auxilium contenta fuit protendere fidis</l>
               <l n="l3">Christicolis: aequor donorum prodiga sulcat.</l>
               <l n="l4">Illa feras Asiae gentes invisit amato</l>
               <l n="l5">Discipulo comes et subiit Latoidos aris</l>
               <l n="l6">Famosas Ephesi turres, cui sanctius illa</l>
               <l n="l7">Condita Virgineae starent delubra parenti, </l>
               <l n="l8">Quam venatrici voluit quae stare Dianae</l>
               <l n="l9">Cassa fides: templis tamen hic praesaga colendam</l>
               <l n="l10">Signabat puram Virgo Latonia matrem. </l>
               <l n="l11">Hospitis urbs vero tantae dignata benigno</l>
               <l n="l12">Accessu tantique memor non deses honoris</l>
               <l n="l13">Posteritas, pleno patrum acclamante senatu,</l>
               <l n="l14">Verbiparam, stabili dixit pro laude, parentem,</l>
               <l n="l15">Numinis hanc matrem postquam non posse vocari,</l>
               <l n="l16">Haeretico fremuit praesul Bizantius ore.</l>
            </div>
            <div n="div32" type="poesis-caput">
               <head n="head">32.</head>
               <l n="l1"> Postquam Asiae gentes Ephesumque piasset inani</l>
               <l n="l2">Saxorum cultu, populisque ad vera subactis</l>
               <l n="l3">Dogmata constantes fidei pastoria patrum</l>
               <l n="l4">Servaret doctrina greges; quae singula matris</l>
               <l n="l5">Auxilio, princeps volucrum quem denotat ales</l>
               <l n="l6">Discipuli labor absolvit; praesaga suorum</l>
               <l n="l7">Fatorum genetrix Natumque secuta vocantem,</l>
               <l n="l8">Versa Sioneis reddit vestigia tectis. </l>
            </div>
            <div n="div33" type="poesis-caput">
               <head n="head">33.</head>
               <l n="l1"> Excipit Ionios Ephesus Sarmonia fluctus, </l>
               <l n="l2">Audaces pelagi tuta statione carinas,</l>
               <l n="l3">Aegeas Lytiasque gravi sub merce procellas</l>
               <l n="l4">Sulcantes servare potens, implere paratas</l>
               <l n="l5">Assyrios Austri primo sub flamine portus.</l>
               <l n="l6">Hinc Solymam reditura parens augusta per altum</l>
               <l n="l7">Ire parat; quam puppe sequi, qui stipite fixae</l>
               <l n="l8">Successit soboli natus, non degener unquam</l>
               <l n="l9">Materni lateris comes et collega calebat. </l>
               <l n="l10">Virginis haec proles, proprio quam funere Phoenix</l>
               <l n="l11">Aethereus matri moriens ardensque reliquit. </l>
            </div>
            <div n="div34" type="poesis-caput">
               <head n="head">34.</head>
               <l n="l1"> Tempus erat, non quod nigris Aquilonibus undas</l>
               <l n="l2">Asperat Aeolisque tumentia flatibus ora</l>
               <l n="l3">Solvit hiems. Ver illud erat, sollemnia mortis</l>
               <l n="l4">Festa triumphatae, cum sub iuga missus Averni</l>
               <l n="l5">Maereret princeps perque annua sacra teneret</l>
               <l n="l6">Victoris memores Messiae gloria gentes. </l>
               <l n="l7">His Ephebi sacris mater sollemne peractis, </l>
               <l n="l8">Aequoris Ionios meditans rate vincere fluctus, </l>
               <l n="l9">Legit Ioannem socium pluresque relinqui </l>
               <l n="l10">Nolentes, materna omnes quos traxerat oris </l>
               <l n="l11">Gratia, Discipulum patrem MARIAMque secuti,</l>
               <l n="l12">Praeponunt patriis pelagi discrimen arenis. </l>
               <l n="l13">Sed nullum discrimen erat, queis praefuit illa</l>
               <l n="l14">Virgo maris Regina potens; qua praeside tutum</l>
               <l n="l15">Naufragiis damnata dabant quoque caerula litus. </l>
               <l n="l16">Quos<note place="foot" n="note">1015 Quos : Quas</note> Asiae vero
            gentes Ephesusque superba</l>
               <l n="l17">Sortitique fidem populi, pro matre deinceps</l>
               <l n="l18">Mortali numquam spectanda lumine, luctus, </l>
               <l n="l19">Quos gemitus fudere, volet qui discere, matris</l>
               <l n="l20">Ponderet excelsae dotes, concessit amoris</l>
               <l n="l21">Cui simul augustum natura et gratia sceptrum. </l>
               <l n="l22">Haec Solymae iam visa redux, velut aethere lapsum</l>
               <l n="l23">Suscipitur sidus, cuius splendore subactae</l>
               <l n="l24">Pallentes animarum umbrae quas caeca premebat</l>
               <l n="l25">Effuso Synagoga metu, dare docta pusillae</l>
               <l n="l26">Ad fidei stragem, poenas, ludibria, mortes. </l>
               <l n="l27">Hac siquidem praesente calor pressique fatiscens</l>
               <l n="l28">Crevit amor veri, cui tunc nova praebita virtus</l>
               <l n="l29">Supra Moseas rutilum caput extulit umbras. </l>
            </div>
            <div n="div35" type="poesis-caput">
               <head n="head">35.</head>
               <l n="l1"> Quatuor et denis vivens expleverat altam</l>
               <l n="l2">Aetatem lustris, non impletura sequentem</l>
               <l n="l3">Mater Olympiadem, cum succedente propinquo</l>
               <l n="l4">Vincula flagrarent rumpi vitalia fato.</l>
               <l n="l5">Iam prope stabat atrox, rabidam quo poscat Idumen</l>
               <l n="l6">Ad meritas, Nemesis, Christi pro funere poenas,</l>
               <l n="l7">Sanguineo mala saeva minans armata flagello:</l>
               <l n="l8">Iamque potens belli divini sanguinis ultor</l>
               <l n="l9">Surgebat Romae princeps, Solymaea Latinis, </l>
               <l n="l10">Perfidiam ulturis subiturus moenia signis. </l>
               <l n="l11">Spectaret Latias, urbi Temploque vocatas</l>
               <l n="l12">Ne caeli Regina faces coetusque suorum</l>
               <l n="l13">(Quisque fuit, pietas haesit cui vera) clientum</l>
               <l n="l14">Sollicitam pro matre gerens aeterna Tonantis</l>
               <l n="l15">Immensi soboles fidaque propagine curam,</l>
               <l n="l16">Sacrilega tellure monet migrare propinquo</l>
               <l n="l17">Immeritos plecti excidio bellique ruinis,</l>
               <l n="l18">Felici statuit matrem subducere letho. </l>
            </div>
            <div n="div36" type="poesis-caput">
               <head n="head">36.</head>
               <l n="l1"> Quae fuit haec lethi species visque ultima corpus</l>
               <l n="l2">Exanimans? Qua tabe peti morboque resolvi</l>
               <l n="l3">Hanc decuit? Num febris edax absumpserat aegra</l>
               <l n="l4">Viscera lethalique artus extinxerat igne?</l>
               <l n="l5">Num stomachi dolor, aut lateris pleuritide costas</l>
               <l n="l6">Pressit et iliacum vexans praecordia virus?</l>
               <l n="l7">Virgineos petiit nephritis barbara lumbos, </l>
               <l n="l8">Aut sua convulsi traxerunt funera nervi? </l>
               <l n="l9">Omnibus his nato damnatis iudice morbis, </l>
               <l n="l10">Nulla fuit tantae, membrorum visa parenti</l>
               <l n="l11">Apta lues: neque enim laedi materna probabat,</l>
               <l n="l12">In sua caelestis vertit quae viscera, Natus.</l>
               <l n="l13">Nullam intemperiem morbi sentire decebat</l>
               <l n="l14">Membra, mali istius radice carentia, culpâ.</l>
               <l n="l15">Divinos meruit verti qui sanguis in artus,</l>
               <l n="l16">Quae ratio livore petet purumque cruoris</l>
               <l n="l17">Virginei subiget quae lex tabescere florem?</l>
               <l n="l18">Nec sua tergeminas lassabant licia divas</l>
               <l n="l19">Nullaque Virgineis inerant fastidia filis. </l>
               <l n="l20">Quin etiam, fatis quod se didicisse ferebant, </l>
               <l n="l21">Nullius hanc morbi ruituram funere, semper</l>
               <l n="l22">Hoc versare datum credunt sub pollice stamen. </l>
               <l n="l23">Hac maestae non lege deae, quod staminis esset</l>
               <l n="l24">Aurea materies, series fili aurea, qualis</l>
               <l n="l25">Non fuit ulla hominum; siquidem tunc aethere lapsa</l>
               <l n="l26">Aurea Phryxeae pecudis de vellere lana</l>
               <l n="l27">Implebat sine more colum: qua sorte sorores</l>
               <l n="l28">Iucundae, pensis hilares filisque vacabant. </l>
               <l n="l29">At non Taenaridum fuerat laus ista sororum</l>
               <l n="l30">Aureas exonerare colus Phryxeaque lanae</l>
               <l n="l31">Cocyti nigris deducere vellera fusis,</l>
               <l n="l32">Sed Charitum fuit iste labor, queis parte serena</l>
               <l n="l33">Aethereis Eoi iussis considere, Numen</l>
               <l n="l34">Augustae matris vitalia pollice fila</l>
               <l n="l35">Caelesti torquere dedit; quo munere<note place="foot" n="note">1081 munere
                : numere</note> factum est, </l>
               <l n="l36">Solum virgineos numeraret gratia soles.</l>
               <l n="l37">Ut sensere autem missae de corpore tempus</l>
               <l n="l38">Advenisse animae, ferro cunctante resecti</l>
               <l n="l39">Divisa in calathos glomerarunt licia fili. </l>
               <l n="l40">Atque ea tergeminae cum sufficientia pallae</l>
               <l n="l41">Stamina torta vident, Charites velamina texunt</l>
               <l n="l42">Hinc tria; Virgineoque ornant se velleris auro. </l>
               <l n="l43">Unde ipsi Euphrosynae, Aglaiae, blandaeque Thaliae,</l>
               <l n="l44">Phryxeae accessit non simplex gratia lanae. </l>
               <l n="l45">Quanta parens! Cuius filum vitale venustus</l>
               <l n="l46">Fit Charitum ornatus: quarum caelestis origo</l>
               <l n="l47">Et decor effulsisse isto de stamine gaudet. </l>
            </div>
            <div n="div37" type="poesis-caput">
               <head n="head">37.</head>
               <l n="l1"> Post ubi morborum quaevis apparuit impar</l>
               <l n="l2">Et non digna animam membris extrudere tabes</l>
               <l n="l3">Virgineam; carnis vitales rumpere nexus</l>
               <l n="l4">Dignior, illa suo resecandi vincula telo, </l>
               <l n="l5">Iussa capit divinus Amor, par funeris author.</l>
               <l n="l6">Is licet in matrem rutilas vibrare sagittas</l>
               <l n="l7">Assiduus, iactis plenam exornasse pharetram</l>
               <l n="l8">Visus erat telis, MARIAE quae corda petebant</l>
               <l n="l9">Necdum morte tenus. Maior tamen omnibus una</l>
               <l n="l10">Postremùm restabat adhuc, sine funere numquam</l>
               <l n="l11">Pectora divinae subitura parentis, arundo.</l>
               <l n="l12">Haec ea cuspis erat, quae sola immane profundum</l>
               <l n="l13">Ac medium tetigit divini pectoris ardens</l>
               <l n="l14">Centrum, ubi supremo saturata ardore, stupendo</l>
               <l n="l15">Incaluit flammarum aestu, quo solvitur omnis, </l>
               <l n="l16">Cera velut, commixtae animae cum corpore nexus. </l>
            </div>
            <div n="div38" type="poesis-caput">
               <head n="head">38.</head>
               <l n="l1"> Sed prius extremo MARIAE quam funus ab arcu</l>
               <l n="l2">Missa sagitta daret, Numen fatalis adesse</l>
               <l n="l3">Deliquii voluit testes tumulique paratos</l>
               <l n="l4">Officio caros moriturae matris alumnos;</l>
               <l n="l5">Gentibus aetherei danda pro lege Magistri</l>
               <l n="l6">Ultima regnorum passos divortia fratres.</l>
               <l n="l7">Aligeris data cura, procul Iordane profectos</l>
               <l n="l8">Praecones fidei Solymaeis reddere tectis</l>
               <l n="l9">Ignaros quo fata vocant modicaque diei</l>
               <l n="l10">Parte per immensos aethrae transferre meatus. </l>
               <l n="l11">Confestim non segne leves penetrare remotos</l>
               <l n="l12">Immani spatio populos, caelestibus acti</l>
               <l n="l13">Imperiis abeunt genii verique satorem</l>
               <l n="l14">Quisque suum, sed non una regione repertum</l>
               <l n="l15">Nube tegit raptumque solo et denso aere septum</l>
               <l n="l16">Sustulit et campos felix transire liquentes,</l>
               <l n="l17">Exonerat gravidam Solymaeo in pulvere nubem.</l>
            </div>
            <div n="div39" type="poesis-caput">
               <head n="head">39.</head>
               <l n="l1"> Praescia fatorum genetrix, cui nuntius Ales</l>
               <l n="l2">Iam tempus fluxisse tulit, quo iussa caducas</l>
               <l n="l3">Terrigenum tolerare vices; modo florida semper</l>
               <l n="l4">Caelica Reginae titulo sibi debita pandi</l>
               <l n="l5">Atria dicebat: flamma maiore liquescens</l>
               <l n="l6">Amplexum Nati voto crescente petebat. </l>
               <l n="l7">Iam quoque sidereus postremi praevia teli</l>
               <l n="l8">Spicula vibrabat MARIAE ferientia pectus</l>
               <l n="l9">Arcitenens; membrisque sacro languore solutis</l>
               <l n="l10">Virgineos spondae lethali affixerat artus. </l>
               <l n="l11">Nixa thoro genetrix, omnis vi libera morbi, </l>
               <l n="l12">Uno animi languore labat flammisque liquescit</l>
               <l n="l13">Numinis: his facibus, vitae fugientis agonem</l>
               <l n="l14">Dum peragit, totam moriens illustrat arenam. </l>
               <l n="l15">At quia divelli membris, prius illa sciebat</l>
               <l n="l16">Luctantem non posse animam, quam prolis amatae</l>
               <l n="l17">Discipuli, sparsi regnis, fatale cubantem </l>
               <l n="l18">Atque una extremo consumi ardore viderent. </l>
               <l n="l19">Illa venire viros optat terrisque serendae</l>
               <l n="l20">Doctrinae heroum vultu praesente resolvi.</l>
               <l n="l21">Adveniunt multumque prius caeleste stupentes</l>
               <l n="l22">Consilium, quod eadem immane absentibus hora, </l>
               <l n="l23">Nota daret Solymae fratrum simul ora tueri;</l>
               <l n="l24">Cuncti adeunt matris limen stratoque repertam</l>
               <l n="l25">Divino languore premi, prono ore salutant. </l>
               <l n="l26">Illa altum pupillae acie purisque vibratis</l>
               <l n="l27">Luminibus, veluti fatum complentibus omne</l>
               <l n="l28">Discipulis lethi iaculum finale rogaret;</l>
               <l n="l29">Fixa polo siluit: placidis dein vocibus usa</l>
               <l n="l30">Et vultum conversa, omnes ex nomine caros</l>
               <l n="l31">Ad sua submissos appellat funera fratres, </l>
               <l n="l32">Atque ait: “Est gratum, o socii, Natique propago</l>
               <l n="l33">Fida mei, quod vestra animi virtute levari</l>
               <l n="l34">Iam moritura queam et pulchro sudore madentes</l>
               <l n="l35">Aspiciam sparso fidei pro semine frontes. </l>
               <l n="l36">Me natus migrare iubet fatique supremas</l>
               <l n="l37">Expecto vires: vos prout coepistis, opimas</l>
               <l n="l38">Durate ad messes: vestri praeclara laboris</l>
               <l n="l39">Natus erit merces.” Tentabat dicere plura,</l>
               <l n="l40">Sed tacuit: quam tunc graviore sagittifer Ales</l>
               <l n="l41">Accendit iaculo, medio quod pectore fixit. </l>
               <l n="l42">Tunc languere magis Virgo labefactaque amoris</l>
               <l n="l43">Vulnere dissolvi et contortae cuspidis igne</l>
               <l n="l44">Deficere extremoque oculos componere fato.</l>
               <l n="l45">Postremi necdum fuit ista potentia teli, </l>
               <l n="l46">Tunc lacrymis peregrina patrum praesentia matrem</l>
               <l n="l47">Invocat et donec poterat sentire loquentes, </l>
               <l n="l48">(Hoc potuit sed morte tenus) se quisque potenti</l>
               <l n="l49">Insinuat Charitum Dominae fideique labores</l>
               <l n="l50">Commendat precibus migrantis in astra patronae. </l>
               <l n="l51">Annuit illa patrum votis spondetque futuram</l>
               <l n="l52">Interpellato memorem ad suffragia nato.</l>
               <l n="l53">Illi plura loqui matrique audire calenti</l>
               <l n="l54">Quisque suas, almae quas prolis in horrea messes</l>
               <l n="l55">Intulit, effari: sacro quae regina lavacro</l>
               <l n="l56">Abluit, ut gemino, quo sol oriturque caditque</l>
               <l n="l57">Litore, utroque velut, superum qui sustinet orbem, </l>
               <l n="l58">Cardine, divini pateant praeconia veri, </l>
               <l n="l59">Exurgatque datum caeli cum faenore semen. </l>
               <l n="l60">“Immansuetae” aiunt, “posuere ferocia gentes</l>
               <l n="l61">Corda volente Deo princepsque propago quietum</l>
               <l n="l62">In nos suspiciunt animum subdique volentem. </l>
               <l n="l63">Et quamvis rabidus pia crescere semina Pluto</l>
               <l n="l64">Immisso terrore vetat prohibetque calentes</l>
               <l n="l65">Igne suo everti peregrinis legibus aras,</l>
               <l n="l66">Nequicquam tamen ille furit desertaque sacra</l>
               <l n="l67">Impia fert casso Stygius livore satelles. </l>
               <l n="l68">Iam Christum vox multa sonat: veneratur IESUM</l>
               <l n="l69">Indus, Iber, Samothrax, Auson, Scytha, Parthus, Achaeus,</l>
               <l n="l70">Medus, Achaemenius, Maurus, mutator Eoae</l>
               <l n="l71">Mercis Arabs, Colchi, Brachmanes, Susa, Canopus. </l>
               <l n="l72">Iamque tui famuli, genetrix, Tiberimque Tagumque</l>
               <l n="l73">Eridanum, Euphratem, Rhodanum, bibimusque ruentem</l>
               <l n="l74">Amne Tigrim; Colcho Eoum cum Phaside Gangem, </l>
               <l n="l75">Nomine gaudentem duplici libavimus Istrum, </l>
               <l n="l76">Et septemgemini numeravimus ostia Nili,</l>
               <l n="l77">Saxosumque sonans Hypanis iam suavia nati</l>
               <l n="l78">Sub iuga, iam Tanais, iam barbarus ivit Araxes,</l>
               <l n="l79">Quique sitim nostris oppressit faucibus amnis, </l>
               <l n="l80">Lustrandis eadem successit gentibus unda.”</l>
            </div>
            <div n="div40" type="poesis-caput">
               <head n="head">40.</head>
               <l n="l1"> Laeta fide properâ populorum laetaque patrum</l>
               <l n="l2">Fecundo sudore parens, tulit ore sereno,</l>
               <l n="l3">Ut potuit languorque sacri permisit amoris</l>
               <l n="l4">Aethereo lectas veri de semine fruges. </l>
               <l n="l5">Paupere compositam strato, dum quisque relatis</l>
               <l n="l6">Solatur fidei palmis memorantque salutis</l>
               <l n="l7">Felix auspicium positumque volentibus ultro</l>
               <l n="l8">Suave iugum populis, MARIAM nova vota fatigant.</l>
               <l n="l9">Ardebat cui prolis amor, sub pane latentem</l>
               <l n="l10">Expetiit natum, summi felicia fati</l>
               <l n="l11">Gaudia: suscepit Cepha praebente morantem</l>
               <l n="l12">Sub dapis effigie sobolem; velata sed uni</l>
               <l n="l13">Non erat hic soboles matri, cui vera remoto</l>
               <l n="l14">Exhibita est facies velo aeternumque vocantis</l>
               <l n="l15">Ad solium, audivit verba invitantia Nati. </l>
               <l n="l16">Vix dape consumpta, iaculum fatale coruscat</l>
               <l n="l17">Caelicus Arcitenens matrisque in pectore figit</l>
               <l n="l18">Fervidus atque animam membris exire lacessit. </l>
               <l n="l19">Tunc simul extremus MARIAM liquefecit amoris</l>
               <l n="l20">Impetus et purae dissolvit vincula carnis. </l>
            </div>
            <div n="div41" type="poesis-caput">
               <head n="head">41.</head>
               <l n="l1"> Praesto erat hic Natus matremque ad pectora stringit</l>
               <l n="l2">Corporis immunem; circumdat lumine numquam</l>
               <l n="l3">Occiduo, quo sideream fulgere decebat</l>
               <l n="l4">Reginam amplexuque tenet; neque copia deerat</l>
               <l n="l5">Magna ministrorum MARIAE paeana canentum. </l>
               <l n="l6">Tum subito natus, prius ad rutilantia stellis</l>
               <l n="l7">Sublimem quam regna ferat, terrae abdita pandit, </l>
               <l n="l8">Aligerum famulante choro: patefecit Averna</l>
               <l n="l9">Reginae subitura iugum Ditisque superbi</l>
               <l n="l10">Mancipia, in leges Dominae ventura retexit. </l>
               <l n="l11">Hic Stygius trepidare metu MARIAMque vereri</l>
               <l n="l12">Increpitus, tenet ora Draco matrisque subactus</l>
               <l n="l13">Imperiis, ausus contra nihil hiscere, spumat</l>
               <l n="l14">Ad rabiem pressoque oris labra torquet hiatu.</l>
            </div>
            <div n="div42" type="poesis-caput">
               <head n="head">42.</head>
               <l n="l1"> Lustrales pariter flammas et patris amatos</l>
               <l n="l2">Ostendit manes, non parvo errata calore</l>
               <l n="l3">Tenvia reddentes, donec vis ignea totum</l>
               <l n="l4">Absumat quod labis inest caeloque reponat. </l>
               <l n="l5">Carceris istius matrem dedit esse potentem</l>
               <l n="l6">Mox etiam natus, tali sermone locutus: </l>
               <l n="l7">“En genetrix dilecta, audit quoque flammea leges</l>
               <l n="l8">Ista vorago tuas: poenis exolvere mentes</l>
               <l n="l9">Te penes est, quacumque petes, modo siqua voluntas</l>
               <l n="l10">Est tibi, vel plures animas hoc carcere solvi, </l>
               <l n="l11">Posce, parens.” Harum genetrix miserata dolores, </l>
               <l n="l12">Supplicis in morem placida sic voce requirit:</l>
               <l n="l13">“Nate, peto cunctos.” “Cunctos dabo” filius inquit,</l>
               <l n="l14">“Et tota ad Patrem turba haec captiva volabit.”</l>
               <l n="l15">Tum subito Aligeris iussa excipientibus infit:</l>
               <l n="l16">“Ite, leves genii, flammisque exolvite mentes, </l>
               <l n="l17">Lustralis quas poena tenet: satis igne piata</l>
               <l n="l18">Haec quoque materno lux accessura triumpho</l>
               <l n="l19">Laeta adsit caramque sequens petat astra patronam.” </l>
               <l n="l20">Nec mora; flammivomo genii captiva profundo</l>
               <l n="l21">Agmina deducunt vacuantque gementibus antrum</l>
               <l n="l22">Terrigenis, rutili actutum qui luce beata,</l>
               <l n="l23">Aeternas grates, facti pro laude rependunt. </l>
            </div>
            <div n="div43" type="poesis-caput">
               <head n="head">43.</head>
               <l n="l1"> Interea laeto matris nil triste profati</l>
               <l n="l2">Occubitu socii, cui nil lugubre timeri</l>
               <l n="l3">Fas erat, immensum norant cui natus honorem</l>
               <l n="l4">Reginae et solium caeli sublime dedisset, </l>
               <l n="l5">Sed matrem celebrare omnes matremque vocare</l>
               <l n="l6">Solliciti, summa funus pietate procurant. </l>
               <l n="l7">Tangere quisque manu, aut casto minus ore tueri</l>
               <l n="l8">Depositum caeleste timet; diffusa per artus</l>
               <l n="l9">Tanta erat exanimes maiestas, tanta decoris</l>
               <l n="l10">Gratia Virgineique sacros spirantis amores</l>
               <l n="l11">Corporis exundans fulgor mirandaque vultus</l>
               <l n="l12">Nativa Charitum residens in sede venustas. </l>
            </div>
            <div n="div44" type="poesis-caput">
               <head n="head">44.</head>
               <l n="l1"> Palladiae frondis gaudet qui nomine collis, </l>
               <l n="l2">Molliter acclivi radice extendit aprico</l>
               <l n="l3">Se Solymam versus spatio, quo stabat avitum</l>
               <l n="l4">Exanimo cineri et MARIAE pro funere marmor. </l>
               <l n="l5">Constituunt illo matrem componere saxo</l>
               <l n="l6">Discipuli patresque ipsi dare colla beatis</l>
               <l n="l7">Artibus exoptant; quorum tot plena triumphis</l>
               <milestone unit="page"/>
               <l n="l8">Canities, palmis fidei laurisque superba</l>
               <l n="l9">Tempora, maternum certant producere funus. </l>
               <l n="l10">Qui mox fronte sitis tot lauri umbrata corallis, </l>
               <l n="l11">Virgineo subdunt Victores colla feretro. </l>
               <l n="l12">Dicite quae tanto splendore elata potestas, </l>
               <l n="l13">Maiestasque fuit? Portare cadavera regum, </l>
               <l n="l14">Par ubi vel virtus, vel apex certavit honoris, </l>
               <l n="l15">Qualis erat, dum colla humili praebere calebat</l>
               <l n="l16">Numinis ancillae, divini purpura caetus? </l>
            </div>
            <div n="div45" type="poesis-caput">
               <head n="head">45.</head>
               <l n="l1"> Finierat castos ritus complexa sepulchri</l>
               <l n="l2">Religio; revoluta sacros iam texerat artus</l>
               <l n="l3">Petra; sui meliore parens cum parte, profundo</l>
               <l n="l4">Telluris gremio, aeternum Plutonis averni</l>
               <l n="l5">Imperium, Nato sceptrum praebente teneret. </l>
               <l n="l6">“En tibi, mater” ait Natus, “iam subdita parent</l>
               <l n="l7">Tartara; nobilior titulo tibi debitus aequo, </l>
               <l n="l8">Poscit honor solii reginam: proxima Patri</l>
               <l n="l9">Et mihi, stat rutilis sedes instructa pyropis, </l>
               <l n="l10">Quem genitor tibi, supremum testatus amorem, </l>
               <l n="l11">Sessurae caelo aptavit, fulgentior ipso</l>
               <l n="l12">Sole thronus, quo te genetrix modo postulat almus</l>
               <l n="l13">Ipse sedere Pater superosque capessere fasces.</l>
               <l n="l14">Nec melior pars una tui discreta caducis</l>
               <l n="l15">Artubus astra petet; surget pars altera, menti</l>
               <l n="l16">Aeterna compage comes; nec differo nexum:</l>
               <l n="l17">Protinus acceptis venies ad sidera membris.”</l>
               <l n="l18">Tum subito Styge deserta, sublime volantes,</l>
               <milestone unit="page"/>
               <l n="l19">Divina cum prole parens caelique ministri</l>
               <l n="l20">Aligeri, simul immodico lustralis Averni</l>
               <l n="l21">Agmine (materno spolio) penetrante latentis</l>
               <l n="l22">Adversos terrae silices et viscera dura, </l>
               <l n="l23">Deveniunt Solymam laeti acceduntque sepulchri</l>
               <l n="l24">Virginei marmor; tumuloque iacentia matris</l>
               <l n="l25">Membra vident, sine tabe, animam expectantia membra.</l>
               <l n="l26">His subito Natus mortem depellit et artus</l>
               <l n="l27">A fato resides vitali lumine complet </l>
               <l n="l28">Atque prior matrem caeli ad sublimia tollit. </l>
               <l n="l29">Nec mora, perpetuas regni acceptura coronas, </l>
               <l n="l30">Tota simul, revocato animae cum corpore nexu, </l>
               <l n="l31">Lustrali pariter flammarum ardore solutis</l>
               <l n="l32">Spiritibus comitata piis, resonante per omnes</l>
               <l n="l33">Aetheris augusto genetricis nomine tractus,</l>
               <l n="l34">Sidereas Virgo volat exaltata per auras. </l>
               <l n="l35">Mox Patris amplexu felix lucisque recepta</l>
               <l n="l36">Immensae solio superos vidit altior omnes,</l>
               <l n="l37">Donorum Charitumque potens regina, levandis</l>
               <l n="l38">Terrigenûm, matris sensu studiosa ruinis,</l>
               <l n="l39">Naturae imperium, caeli ac telluris amores, </l>
               <l n="l40">Augustae nomen, fasces et culmen adepta. </l>
            </div>
            <div n="div46" type="poesis-caput">
               <head n="head">46.</head>
               <l n="l1"> Haec tibi Pieridum modulatâ celsior omni</l>
               <l n="l2">Laude Parens, quae nostra rudi fuit ore Thalia</l>
               <l n="l3">Ausa loqui, si digna tuo sunt lumine, prona</l>
               <milestone unit="page"/>
               <l n="l4">Fronte fero: tibi conatu sudavimus isto. </l>
               <l n="l5">Imparis ingenii damnet si parva laborem</l>
               <l n="l6">Gratia, nil moror: affectu sperare faventem</l>
               <l n="l7">Te Dominam, grandi non mentis acumine prodest. </l>
               <l n="l8">Istud erat quod respexit Iesseidos author.</l>
               <l n="l9">Id vero quo nunc, Genetrix, te respicit, hoc est:</l>
               <l n="l10">Ut sibi supremis placidum sit habere Tonantem</l>
               <l n="l11">In fatis: tua si numquam mortalibus anceps</l>
               <l n="l12">Est pietas, crepero non sit sub agone potestas</l>
               <l n="l13">Mollior, extremae sit vis tua laurea luctae.</l>
               <l n="l14">Hoc voveo, et voti qui et vitae terminus esto.</l>
            </div>
            <trailer n="trailer1">
               <emph n="emph">Ad omnipotentis Dei et purissimae Virginis Matris 
              MARIAE, numquam satis laudatae, honorem.</emph>
            </trailer>
            <trailer n="trailer2">FINIS.</trailer>
        </div>
         <milestone unit="page"/>
      </body>
   </text>
</TEI>