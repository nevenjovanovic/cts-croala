<TEI xmlns="http://www.tei-c.org/ns/1.0">
  <teiHeader>
      <fileDesc xml:id="matiasev-caraman-carmen">
         <titleStmt>
            <title>Carmen ad v. c. Iacobum Candidum, versio electronica</title>
            <author ref="matij01">
               <persName xml:lang="hr">Matijašević Karamaneo, Antun</persName>
               <date>1658-1721</date>
            </author>
            <editor>
               <persName>
                  <ref>W. H. Allison</ref>
               </persName>
            </editor>
            <editor>
               <persName>
                  <ref>H. C. Schnur</ref>
               </persName>
            </editor>
            <respStmt>
               <resp>Hanc editionem electronicam curavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <extent ana="C">Mg:C 351 versus, verborum 2196</extent>
         <publicationStmt>
            <p>Izdanje priređeno u okviru znanstvenog projekta Profil hrvatskog latinizma,
       (<orgName>
                  <ref type="viaf" target="124389134">Filozofski fakultet Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska). <date>Lipnja
        2012</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Allison, W. H. ; Schnur, H. C.: Antun Karamaneo's Carmen ad Jac. Candidum and the Hvar Theatre. In: Humanistica Lovaniensia, 29 (1980), S. 246--285.</bibl>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abbr" occurs="1"/>
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="2"/>
          <tagUsage gi="body" occurs="1"/>
          <tagUsage gi="change" occurs="1"/>
          <tagUsage gi="creation" occurs="1"/>
          <tagUsage gi="date" occurs="4"/>
          <tagUsage gi="div" occurs="1"/>
          <tagUsage gi="editor" occurs="2"/>
          <tagUsage gi="encodingDesc" occurs="1"/>
          <tagUsage gi="epigraph" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="front" occurs="1"/>
          <tagUsage gi="head" occurs="1"/>
          <tagUsage gi="keywords" occurs="3"/>
          <tagUsage gi="l" occurs="351"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="lg" occurs="28"/>
          <tagUsage gi="milestone" occurs="10"/>
          <tagUsage gi="namespace" occurs="1"/>
          <tagUsage gi="note" occurs="4"/>
          <tagUsage gi="orgName" occurs="1"/>
          <tagUsage gi="p" occurs="5"/>
          <tagUsage gi="particDesc" occurs="1"/>
          <tagUsage gi="persName" occurs="5"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="5"/>
          <tagUsage gi="resp" occurs="1"/>
          <tagUsage gi="respStmt" occurs="1"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="2"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="43"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="5"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
          <tagUsage gi="trailer" occurs="1"/>
        </namespace>
      </tagsDecl>
    </encodingDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1712" period="17xx_1_third">1712</date>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae recentiores (1600-1850)</term>
               <term>Saeculum 18 (1701-1800)</term>
               <term>1701-1750</term>
            </keywords>
            <keywords scheme="genre">
               <term>poesis - carmen</term>
            </keywords>
         </textClass>
      </profileDesc>
      <revisionDesc>

         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2012-06-03</date> Početna verzija. Neispravljen tekst</change>
      </revisionDesc>
  </teiHeader>
  <text xml:base="urn:cts:croala:matij01.croala2055895.croala-lat1:" xml:lang="lat">
      <front n="front">
         <epigraph n="epigraph">
            <p n="p">LAUS DEO SEMPER</p>
         </epigraph>
    
      </front>
      <body n="body">
         <div n="div" type="poesis-carmen" met="hexametrum">
            <milestone unit="page" n="milestone1"/>    
            <head n="head">CARMEN AD <abbr n="abbr">V. C.</abbr> IACOBUM CANDIDUM</head>
            <lg n="lg1">
               <l n="l1">In Phariis quae cerno plagis? qua personat annus</l>
               <l n="l2">     Laetitia plausuque novus? Natura profecto</l>
               <l n="l3">     Vel Deus huc aliquis nullam modo transtulit Urbem</l>
               <l n="l4">     Consuetam magnos solemniter edere ludos.</l>
               <l n="l5">      Quis praedivinavisset, nisi praescius aevi</l>
               <l n="l6">     Venturi Calchas aliquis, quandoque futurum</l>
               <l n="l7">     Ut possent hic tanta geri? quae forsitan omnem</l>
               <l n="l8">     Excedent narrata fidem, cum talibus ista</l>
               <l n="l9">     Nunquam deliciis assueverit hactenus ora.</l>
               <l n="l10">     Hic modicum nil nilque potest vulgare notari.</l>
               <l n="l11">     Sed quod tantarum confusus imagine rerum</l>
               <l n="l12">     Obstupet applausor populus longaque ferendum</l>
               <l n="l13">     Laude putat dignumque, vigil quod fama loquatur.</l>
            </lg>

            <lg n="lg2">
               <l n="l1">       Quem fontem rear atque caput moliminis esse</l>
               <l n="l2">   Huius et unde novae surgunt exordia pompae,</l>
               <l n="l3">     Allapsu dulci vigiles subeuntia sensus?</l>
               <l n="l4">     Auctorem demum tanti didicisse paratus</l>
               <l n="l5">     Ex hilari potui laetantis murmure vulgi</l>
               <l n="l6">     Auditi toties acclamavisse MARINO.</l>
               <l n="l7">     De serie cuiusque rei sum certior inde</l>
               <l n="l8">     Factus ab indigenis confectae nuper ad Urbem</l>
               <l n="l9">     Appulsus hanc ante meos, post singula vidi</l>
               <l n="l10">     Ipse, canam quae cuncta simul, licet esse videbor,</l>
               <l n="l11">     Materia vires superante, relatibus impar</l>
               <l n="l12">   Sufficeret vix Smyrna quibus vel Mantua cantu.</l>
               <l n="l13">     Haec ergo velox ad grandia quaeque CAPELLUS</l>
               <l n="l14">     Publica magnifico praebet spectacula sumptu</l>
               <l n="l15">     Tempus in id non visa Phari, nec forsitan annis</l>
               <l n="l16">     Venturis eadem quandoque videre licebit.</l>
               <l n="l17">   Vix aliter poterat tantae praestantia mentis,</l>
               <l n="l18">     Dotibus usa suis, et magnificentia nosci</l>
               <milestone unit="page" n="milestone"/>

               <l n="l19">        Maiores imitata suos, quos fama superstes<note n="note">V.   32 : Corr. ex superestes</note>
               </l>
               <l n="l20">        In caelum totis sublimes evehit alis.</l>
            </lg>
            <lg n="lg3">
               <l n="l1">           O quoties, primas cum vesper frigidus umbras</l>
               <l n="l2">        Proferret, cooperta pedes Comoedia socco</l>
               <l n="l3">        Illius incessit <sic n="sic">solers</sic> per pulpita iussu,</l>
               <l n="l4">        Detentura diu pleno sermone leporis</l>
               <l n="l5">        Consessus pronas et acutis lusibus aures!</l>
               <l n="l6">        Eiusdem sic turba sales, sic dicta facetis</l>
               <l n="l7">        Captabat condita iocis, ut ab ubere sensu</l>
               <l n="l8">        Acta voluptatis contenderit ilia risu</l>
               <l n="l9">        Saepius et multo distorserit ora cachinno.</l>
               <l n="l10">        Nec breve somniferis ad tempus quaelibet horis</l>
               <l n="l11">        Risibus extentos diduxit fabula rictus</l>
               <l n="l12">        Complentis populi denso subsellia coetu,</l>
               <l n="l13">        Sed quos ducebant ad multam scommata noctem,</l>
               <l n="l14">        Vix Urbis Dominae festis cessura theatris.</l>
            </lg>
            <lg n="lg4">
               <l n="l1">           Non semel in scenam, populo spectanda frequenti,</l>
               <l n="l2">        Dramata proferri sublimi nisa cothurno</l>
               <l n="l3">        Iussit agique ducum graviumque decentia regum</l>
               <l n="l4">        Facta, quibus toto vibrata Cupidine tela</l>
               <l n="l5">        Transabiisse satis cordis secreta patebat.</l>
               <l n="l6">        Quin etiam Phariae facturus gratius urbi</l>
               <l n="l7">        Bis pastorales induci iussit amores</l>
               <l n="l8">        Arcadiae, genus unde tument se ducere cives</l>
               <l n="l9">        Lunari prius orbe suum, prius omnibus astris.</l>
               <l n="l10">        Namque Paro duce densa cohors, omnino relicta</l>
               <l n="l11">        Cyllenes tellure suae viridisque Lycaei,</l>
               <l n="l12">        Per tumidum sparsas petiit rate Cycladas aequor.</l>
               <l n="l13">        Insula quam placido collectam candida portu</l>
               <l n="l14">        Excepit, tantis veluti laetata colonis,</l>
               <l n="l15">        Quam Paron ipse suo ductor de nomine dixit,</l>
               <l n="l16">        Mox eius marmor parilis surrexit in urbem</l>
               <l n="l17">        Nominis, unde manus iussu digressa deorum</l>
               <l n="l18">        Hic circumpositas tollentia moenia pinnas</l>
               <l n="l19">        Struxit, ad hoc seris habitata nepotibus aevi.</l>
            </lg>

            <lg n="lg5">
               <l n="l1">           Si quisquam me forte roget. quibus histrio quisque</l>


               <milestone unit="page" n="milestone"/>

               <l n="l2">       Haec apte potuit repraesentare theatris,</l>
               <l n="l3">       Is tacitus mea verba cavas admittat in aures.</l>
            </lg>
            <lg n="lg6">
               <l n="l1">        Hic surgit navale capax, pars infima cuius,</l>
               <l n="l2">       Qua propius mare fronte videt Solemque subire</l>
               <l n="l3">       Occiduas prospectat aquas, per grande receptat</l>
               <l n="l4">       In sua vestibulum subductas tecta carinas.</l>
               <l n="l5">       Quam supra partem pars altera cernitur huius</l>
               <l n="l6">     Molis, inaccessis ductae per inania muris.</l>
               <l n="l7">       Ad alios constructa satis solerter in usus</l>
               <l n="l8">       Tangendos iam iamque meae mihi carmine Musae.</l>
            </lg>
            <lg n="lg7">
               <l n="l1">          Separat inferna solidis a parte perennis</l>
               <l n="l2">       Strata pavimentis hanc contignatio sedem,</l>
               <l n="l3">     Quam ductus paries ad celsi culmina tecti</l>
               <l n="l4">       Summa bipartitu geminasque subinde diremptu</l>
               <l n="l5">       Ex una facit esse domos: per limen initur</l>
               <l n="l6">       Quaeque suum separque foris distinguit utramque,</l>
               <l n="l7">       Horrisoni conversa feros Aquilonis ad ortus.</l>
            </lg>
            <lg n="lg8">
               <l n="l1">        Impendet quae prona mari Solemque cadentem</l>
               <l n="l2">       Aspicit, ingenti parem spatiosa receptat</l>
               <l n="l3">       Advectum pro classe sinu pariterque reposta</l>
               <l n="l4">       Plurima sunt inibi trucis instrumenta Gradivi.</l>
            </lg>
            <lg n="lg9">
               <l n="l1">          Altera vero domus, partes quae spectat Eoas,</l>
               <l n="l2">     In caveam conversa fuit scenamque decentem</l>
               <l n="l3">       Ac addicta vicem curvi<note n="note">v. 91: Corr. ex currui</note> supplere theatri,</l>
               <l n="l4">       In qua, quae supra cantavimus, acta fuisse</l>
               <l n="l5">        Gloria magnifici testatur summa CAPELLI.</l>
            </lg>
            <lg n="lg10">
               <l n="l1">          Ante fores utriusque domus est cernere stratum</l>
               <l n="l2">      Vestibulum saxis; cuius spectatur in omne</l>
               <l n="l3">        Planities porrecta latus, quae fornice molis</l>
               <l n="l4">        Suppositae suffulta iacet podiique figuram</l>
               <l n="l5">        Format, inocciduas paries qua vergit in Arctos.</l>
            </lg>
            <lg n="lg11">
               <l n="l1">           Navali siquidem brevioris nobile molis</l>
               <l n="l2">     Applicitum consurgit opus, quod quinque capaces</l>
               <l n="l3">        Continet extructas stabili testudine cellas</l>
               <l n="l4">        (Plebis ibi veluti promus sua munia quisque</l>
               <l n="l5">        Annonae praefectus obit), quibus incubat amplum</l>
               <l n="l6">        Vestibulum circum parvis insigne columnis,</l>


               <milestone unit="page" n="milestone"/>

               <l n="l7">Unde potest quacumque velit spectare plateam</l>
               <l n="l8">Quisquis in hac eius speculator parte resistit.</l>
            </lg>
            <lg n="lg12">
               <l n="l1">  Hic personatis obseptus coetibus ipse</l>
               <l n="l2">Personatus adhuc, infra narranda resedit</l>
               <l n="l3">Collustraturus laeto spectacula visu</l>
               <l n="l4">Tot delectamentorum spectabilis AUCTOR.</l>
               <l n="l5">Multus item tubicen fuit ordine iussus ibidem</l>
               <l n="l6">Laetificas inflare tubas, ut saepe per Urbem</l>
               <l n="l7">Auditus clangor duplicaret gaudia vulgo.</l>
            </lg>
            <lg n="lg13">
               <l n="l1">  Huc ascensuros homines via lubrica ducit</l>
               <l n="l2">Per circa quater octo gradus, ad pensile quorum</l>
               <l n="l3">Disponi multas EXCELLENTISSIMUS IDEM</l>
               <l n="l4">PRAEFECTUS iussit pulsuras lampadas umbram</l>
               <l n="l5">Prima nocte latus, cum sensim turba coiret,</l>
               <l n="l6">Agmen in excelso residens auctura theatro.</l>
            </lg>

            <lg n="lg14">
               <l n="l1">  Non potis est rerum species aequare relatu</l>
               <l n="l2">Iussarum de nocte geri, quas forte nequiret</l>
               <l n="l3">Dicere condigne cytharae pulsator Apollo.</l>
               <l n="l4">Has alii cantare velint; nam luce peractum</l>
               <l n="l5">Non unum modulabor opus, quod et hospita vidit</l>
               <l n="l6">Turba stupens visique sibi sunt cernere cives,</l>
               <l n="l7">In somnis quae mira vident, ad talia sueti</l>
               <l n="l8">Circumferre suos nunquam spectacula vultus.</l>
            </lg>
            <lg n="lg15">
               <l n="l1">  Iamque dies aderant, cum personata iuventus</l>
               <l n="l2">Largius usa cibis et pergraecata frequenter</l>
               <l n="l3">Huc, illuc solet ire procax plateasque tumultu</l>
               <l n="l4">In speciem bacchantis obit possetque videri,</l>
               <l n="l5">Ceu thyrso percussa foret, per strata viarum</l>
               <l n="l6">Sacra corimbiferi celebrare triennia Bacchi.</l>
               <l n="l7">Tunc primis aliquid meditans superaddere ludis,</l>
               <l n="l8">Ut pertentarent populi nova gaudia pectus,</l>
               <l n="l9">Grandia ligna duo tereti surgentia forma,</l>
               <l n="l10">Ceu foret aeratae duplex antenna triremis,</l>
               <l n="l11">In medii quasi parte fori, disposta seorsum,</l>
               <l n="l12">Defigi praecepit humo summumque levari</l>
               <l n="l13">Erectum celsas tractus caelestis in auras.</l>
               <l n="l14">Haec quadripartitis a vertice singula nodis</l>
               <l n="l15">Alligat extentus vicinas funis ad aedes,</l>
               <milestone unit="page" n="milestone"/>

               <l n="l16">      Reptantis ne forte viri sub pondere nutent,</l>
               <l n="l17">      Illorum nisi summum tetigisse cacumen.</l>
            </lg>
            <lg n="lg16">
               <l n="l1">         Funiculis ad celsa trabis cuiusque ligari</l>
               <l n="l2">      Cum cupis anates aliquot fastigia iussit</l>
               <l n="l3">      Et totidem plenas vino spumante lagenas.</l>
               <l n="l4">      Cumque per apprensi manibus pedibusque quis altum</l>
               <l n="l5">      Ad caput adrepens totis evaderet audax</l>
               <l n="l6">      Viribus atque nihil fracto conamine, ligni,</l>
               <l n="l7">      Is volucres vinumque liquens in dulcia tanti</l>
               <l n="l8">      Praemia gaudebat sibimet cessisse laboris.</l>
               <l n="l9">      Inde per obliqui, pendentis ab arbore summa</l>
               <l n="l10">      Adque latus plateae religati, praepete laetus</l>
               <l n="l11">      Regressu celerabat iter compendia funis</l>
               <l n="l12">      Propositumque rei secum referebat honorem.</l>
            </lg>

            <lg n="lg17">
               <l n="l1">         Utque forum plausu longe maiore sonaret,</l>
               <l n="l2">      Et populus magis atque magis repleret ovatu</l>
               <l n="l3">      Aereas crescente domos, hoc factio pacto</l>
               <l n="l4">      Est pugilum producta duplex, quae ludicra turbae</l>
               <l n="l5">      Aequaret Venetae nudis certamina pugnis.</l>
            </lg>
            <lg n="lg18">
               <l n="l1">         E regione loci fuit huius maxima moles</l>
               <l n="l2">      In plenae plausu diversa parte plateae</l>
               <l n="l3">      Iussa fabre fieri multa compage frequentis</l>
               <l n="l4">      Asseris atque trabis, pontem quae visa referret</l>
               <l n="l5">      Impositum fluvio Venetaeve meatibus undae.</l>
               <l n="l6">      Illius in medio late porrecta iacebat</l>
               <l n="l7">      Ampla superficies modico curvata tumore,</l>
               <l n="l8">      Ut magis apta foret rebus iam iamque gerendis</l>
               <l n="l9">      A coetu pugnae specimen praesigne daturo.</l>
               <l n="l10">      Ascensu facili procedebatur ad illam</l>
               <l n="l11">      Acclives per quinque gradus hinc inde patentes.</l>
               <l n="l12">      Inter se binos. fortasse vel amplius, illi</l>
               <l n="l13">      Distabant utrinque pedes, ut compare motu</l>
               <l n="l14">      Progressi sursum pugiles aequaliter irent,</l>
               <l n="l15">      Ne pars alterius succumberet altera fraudi.</l>
               <l n="l16">      Provisum sic prorsus erat, ne vincere quisquam</l>
               <milestone unit="page" n="milestone"/>

               <l n="l17">    Auderet ratione loci. sed ut acriter ipsa</l>
               <l n="l18">    Vi fretus magnis penitus contenderet ausis.</l>
               <l n="l19"> Conciliare sibi sola virtute favorem</l>
               <l n="l20">    Hoc respectantis vulgi certamen adactus.</l>
               <l n="l21">    Adque latus geminum, quod prospectabat in altum,</l>
               <l n="l22">    Unde gradu labi poterat titubante deorsum</l>
               <l n="l23">    Alterutra de parte pugil, ne laederet artus.</l>
               <l n="l24"> Protrusus si forte foret non deside pugno,</l>
               <l n="l25">    Lodicum congestus humi fuit albus acervus.</l>
               <l n="l26">    Textilis ista strues poterat praebere videri</l>
               <l n="l27">    Stagnantis specimen maris, exceptura cadentes</l>
               <l n="l28">    In caput aut prono membrorum pondere vultus</l>
               <l n="l29"> Ut fit in istius dubio discrimine ludi.</l>
            </lg>
            <lg n="lg19">
               <l n="l1">      Hoc plebi spectare fuit iucunda voluptas</l>
               <l n="l2">    Congressos in ponte viros et utraque timendum</l>
               <l n="l3">    Exertas ex parte manus audacter in ictum.</l>
               <l n="l4">    Vix primas hinc hincque ferox assultus in iras</l>
               <l n="l5"> Exarsit propius nudamque lacessere partes</l>
               <l n="l6">    Coeperunt pugnam, cum duro pluribus orsu</l>
               <l n="l7">    Vidisses livere genas, pugnoque nocenti</l>
               <l n="l8">    Esse caput tuber naresque cruore madere.</l>
               <l n="l9">    Nunc his in mala pugnos haerere frequentes,</l>
               <l n="l10"> Nunc illis parili demirareris adactos</l>
               <l n="l11">    Arte ve1 in pandum tali molimine ventrem</l>
               <l n="l12">    Cominus ingestos, ut vi de ponte voluti</l>
               <l n="l13">    In stratam molli sint plures tegmine terram.</l>
               <l n="l14">    Sed quicunque gravi deturbabatur ab alta</l>
               <l n="l15"> Mole manus ictu, veluti prolapsus in ipsas</l>
               <l n="l16">    Esset aquas, surgebat humo gaudensque relicta</l>
               <l n="l17">    Rursus inoffensis poscebat proelia membris.</l>
            </lg>

            <lg n="lg20">
               <l n="l1">        Sit satis huius opus leviter mihi tangere belli.</l>
               <l n="l2">      Nunc alio me Musa vocat, velut horreat ictu</l>
               <l n="l3">   Contusos narrare viros et in ora subinde</l>
               <l n="l4">      Impactos illis violento robore pugnos,</l>
               <l n="l5">      Et stat ab hoc diversa cani spectacula ludo.</l>
               <l n="l6">        Pastillos exinde dari mandavit ibidem</l>
               <l n="l7">      Non uni de plebe viro cunctanter edendos</l>
               <milestone unit="page" n="milestone"/>
               <l n="l8">(Et mora commendat<note n="note">V. 215 corr. ex commedat</note> factum!) quos arte redactus</l>
 
               <l n="l9">in minimas celerante scobes consperserat apte</l>
               <l n="l10">Caseus et pinguis condiverat offa butyri.</l>
               <l n="l11">Utque modis lepidis haec commessatio multum</l>
               <l n="l12">In risum populi converteret acrius ora,</l>
               <l n="l13">Accipe quo fuerit ioculariter acta tenore.</l>
            </lg>
            <lg n="lg21">
               <l n="l1">   His in transversum positi post terga ligari</l>
               <l n="l2">Iuncturas utriusque manus ad cornua ligni</l>
               <l n="l3">Praecepit, laxent ne brachia neve recurvent</l>
               <l n="l4">Admotura cibum patulo scurriliter ori.</l>
            </lg>
            <lg n="lg22">
               <l n="l1">  Dein istos in lance dapes iubet inter edones</l>
               <l n="l2">Ac ad eorundem pontis tabulata prementes</l>
               <l n="l3">Apponi statuique pedes utrinque relicto</l>
               <l n="l4">Non minimo spatio, ne motis alter obesset</l>
               <l n="l5">Alterius manibus digitos tendentis ad escam.</l>
               <l n="l6">Mox alternatim nexas demittere nodis</l>
               <l n="l7">In patinam coepere manus orique prehensum</l>
               <l n="l8">Connisis <sic n="sic">aferre</sic> cibum spes omnis abibat</l>
               <l n="l9">Posse perattentis illum contingere labris.</l>
               <l n="l10">Namque superposito connexa tenaciter arctis</l>
               <l n="l11">Hastili manicis et nescia dextera flecti</l>
               <l n="l12">Apprensos digitis nimis in sublime levabat</l>
               <l n="l13">Pastillos nullum faciles admittere morsum.</l>
               <l n="l14">Quod procul a labiis tantum surgebat in altum,</l>
               <l n="l15">Quantum sublatis in caelum forte lacertis</l>
               <l n="l16">Palma cavae surrecta manus supereminet ori.</l>
               <l n="l17">Quos cum vel primis ulla ratione nequirent</l>
               <l n="l18">Distantes gustare labris, hos totius oris</l>
               <l n="l19">Supposito cupidi contemplabantur hiatu.</l>
               <l n="l20">De manibus tentant illos emittere tandem,</l>
               <l n="l21">Ore capi si forte queant, sed desuper acti</l>
               <l n="l22">In faciem ve1 in ima sinus pectusve cadebant</l>
               <l n="l23">Inque supercilium ve1 in ipsos luminis orbes,</l>
               <l n="l24">Sed vix perpauci delabebantur in ora.</l>
            </lg>
            <lg n="lg23">
               <l n="l1">  Quid gula non possit? quos non molitur edendi</l>
               <l n="l2">Ingluvies attenta modos, ne latret inanis</l>
               <l n="l3">Nec redeat visa stomachus ieiunus ab esca?</l>
            </lg>
     
     
            <milestone unit="page" n="milestone2"/>
            <lg n="lg24">
               <l n="l1">       Consilium tandem capiunt ut uterque iocosa</l>
               <l n="l2">    Occurrat ratione fami strictasque vicissim</l>
               <l n="l3">    Admoveat digitis escas ac inserat ori</l>
               <l n="l4"> Alterius, sociumque manu iuvet alter onusta.</l>
               <l n="l5">    Sic quod multiplici per se conamine neutri</l>
               <l n="l6">    Moliri penitus licuit, solerter uterque</l>
               <l n="l7">    Praestitit adnixus risum captare theatri</l>
               <l n="l8">    Mirati laeto plausu, quod sumeret apte</l>
               <l n="l9"> Illud ab alterutro sibimet quod deesse videbat</l>
               <l n="l10">    Alteruter propulsurus ieiunia ventris.</l>
            </lg>

            <lg n="lg25">
               <l n="l1">         Oblectamentum superest, ut ovantis in istos</l>
               <l n="l2">      Advolvam numeros populi, quod dicitur Urbis</l>
               <l n="l3">      Civibus Adriacae patrio sermone Volatus.</l>
            </lg>
            <lg n="lg26">
               <l n="l1">      Tantus ut apposita fieret vertigine ludus,</l>
               <l n="l2">      Et posset cunctis a coetibus undique cerni,</l>
               <l n="l3">      Visa fuit reliquis longe magis edita moles</l>
               <l n="l4">      Aedibus apta rei, vir concitus unde deorsum</l>
               <l n="l5">      Affixus funi lapsu citiore veniret.</l>
               <l n="l6">   Vertice praecipuum surgit sublimis in auras</l>
               <l n="l7">      Turris apud templum, cives facit unde statarum</l>
               <l n="l8">      Et memores vocale precum longumque patentem</l>
               <l n="l9">      Respicit in spatium porrectam celsa plateam.</l>
               <l n="l10">      Huius ad aereas pars altera vincta columnas,</l>
               <l n="l11">   Ad mediam tensi plateam pars altera funis</l>
               <l n="l12">      Volvendos duplicis trochleae traiecta per orbes</l>
               <l n="l13">      Defixis terrae palis est nexa duobus.</l>
               <l n="l14">      Haec ut adhaereret melius totusque per auras</l>
               <l n="l15">      Extentus foret ipse rudens, fuit ergata nisu</l>
               <l n="l16">   Ingenti versata diu, quae perpete vectis</l>
               <l n="l17">      Attraheret circumiectum molimine funem.</l>
               <l n="l18">      Ut satis ad palum protentum utrumque ligetur.</l>
               <l n="l19">      Sic offendiculi prorsus securus ab alta</l>
               <l n="l20">      Devolvi per eum poterat grave turre viator</l>
               <l n="l21">   Aereus facturus iter, velut alite corpus</l>
               <l n="l22">      Libraret prorsus liquidum per inane volatu.</l>
               <l n="l23">      Neglexit scalis excelsam scandere turrim,</l>
               <l n="l24">      Ascensu facili ceu dedignatus adire</l>
               <l n="l25">      Eductam caelo molem, sed in aera sensim</l>
               <milestone unit="page" n="milestone"/>
               <l n="l26">   Hoc ad opus fixis per funem lintre parata</l>
               <l n="l27">      A palis subvectus abit secumque decennem</l>
               <l n="l28">      Ad socii duxit puerum molimina remi.</l>
               <l n="l29">      Impulsu poterat remorum cymba videri</l>
               <l n="l30">      Paulatim sublimis agi, cum leniter ipsam</l>
               <l n="l31">   Reste superposita contentae separe funi</l>
               <l n="l32">      Nonnulli celsa traherent a turre ministri.</l>
               <l n="l33">      Cum medium tenuisset iter spatioque fasellus.</l>
               <l n="l34">      Alta petens, omnino pari distaret utrinque,</l>
               <l n="l35">      Tunc iussus fuit ille puer subducere remum</l>
               <l n="l36">    Perque genu reptare viri ventremque cavumque</l>
               <l n="l37">      Pectus et eiusdem surrecto corpore firmos</l>
               <l n="l38">      Imposuisse pedes humeris, ter voce verendum</l>
               <l n="l39">      Unde salutavit iussitque valere CAPELLUM.</l>
               <l n="l40">      Inde via remeans cum descendisset eadem,</l>
               <l n="l41">   Absque timore suis consedit denuo transtris,</l>
               <l n="l42">      Velle ratem visus moto propellere remo.</l>
               <l n="l43">      Festa comes vacuas incendia iecit in auras.</l>
               <l n="l44">      In caelum penitus missis aequanda sagittis,</l>
               <l n="l45">      Igniferae si forte forent, quae carbo salignus,</l>
               <l n="l46">   Quae nitrum, quae sulfur alit, lux incita quorum</l>
               <l n="l47">      In summo raucis extinguitur aere bombis.</l>
            </lg>
            <lg n="lg27">
               <l n="l1">         His rursus per inane vehi coepere peractis</l>
               <l n="l2">      Ducentes validos properanter in aere remos.</l>
               <l n="l3">       Iamque propinquabant turri, cum protinus ipsos</l>
               <l n="l4">    Exceptura manus surrexit multa virorum</l>
               <l n="l5">       Inque suum numerum solers attraxit utrumque.</l>
            </lg>
            <lg n="lg28">
               <l n="l1">         Deinde volaturum nota sibi provida funi</l>
               <l n="l2">      Aptavit ratione virum, qua pendulus apte</l>
               <l n="l3">       A celsis plateae ferretur ad ima columnis.</l>
               <l n="l4">    Qualem fama canit Minoae Daedalon Idae,</l>
               <l n="l5">       Ceratas corpus cum libravisset in alas,</l>
               <l n="l6">       Prosiluisse iugo mediasque subinde per auras</l>
               <l n="l7">       Non breve praecipiti spatium fecisse volatu,</l>
               <l n="l8">       Talis inaccessa vir hic haerens pectore funi</l>
               <l n="l9">    Vexillumque tenens<note n="note">V. 325 corr. ex tendens</note> dextra, quod saepe rotabat,</l>
     
               <l n="l10">       Ceu sic magnanimum vellet plausisse CAPELLUM,</l>
               <l n="l11">       Est in praelongam delapsus ab arce plateam.</l>
               <l n="l12">       Hunc et amicorum iam pronius ima petentem</l>
               <milestone unit="page" n="milestone"/>
               <l n="l13">      Sustinuit numerosa cohors et culcitra multa</l>
               <l n="l14">   In terrae disposta solo, ne mole ruentis</l>
               <l n="l15">      Corporis actus humi validos offenderet artus</l>
               <l n="l16">      Ad lapides palosve duos aut ossibus oris</l>
               <l n="l17">      Discussis moriens tabo foedaret arenas.</l>
            </lg>
            <l n="l1">       Haec tibi, qui digno cognomine diceris aeque</l>
            <l n="l2"> CANDIDUS ac hominum frustrari pectore mentes</l>
            <l n="l3">    Indocili doctoque bonas insigniter artes,</l>
            <l n="l4">    Inscripsi Latiis expressa, IACOBE, Camoenis,</l>
            <l n="l5">    Ad tua consuetis olim divertere tecta,</l>
            <l n="l6">    Magnarum comitis virtutum conscia laudis.</l>
            <l n="l7"> Istud eo curva lusi testudine carmen,</l>
            <l n="l8">    Hoc ut longinquis velut experrectus in oris</l>
            <l n="l9">    Et perspectarum monitus tot imagine rerum</l>
            <l n="l10">    Nequaquam veteres obliviscare sodales,</l>
            <l n="l11">    Qui descripta supra tecum conspeximus una</l>
            <l n="l12"> Facta geri, fuit unde frequens sua cuique voluptas.</l>
            <l n="l13">    Altera. sed potior, fuit id mihi causa canendi,</l>
            <l n="l14">    Ut mea nimirum vetus observantia nota</l>
            <l n="l15">    In rerum queat esse caput, cui versibus idem</l>
            <l n="l16">    Absenti defertur honor, quem grandibus illi</l>
            <l n="l17"> Plenius obsequiis coram tribuisse solebam.</l>
            <l n="l18">    Hisque tuum nugis munus patiare rependi.</l>


            <trailer n="trailer">FINIS.</trailer>
         </div>
      </body>
  </text>
</TEI>