<TEI xmlns="http://www.tei-c.org/ns/1.0">
   <teiHeader>
      <fileDesc xml:id="didacus-p-paul">
         <titleStmt>
            <title>Ad Paulum, versio electronica</title>
            <author ref="didak01">
               <persName xml:lang="hr">Pir, Didak</persName>
               <date from="1517" to="1599">1517 – 1599</date>
            </author>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>Hanc editionem electronice descripsit</resp>
               <persName>Nives Pantar</persName>
            </respStmt>
            <respStmt>
               <resp>editionem electronicam praeparavit</resp>
               <persName>
                  <ref type="viaf" target="6913774">Neven Jovanović</ref>
               </persName>
            </respStmt>
         </titleStmt>
         <editionStmt>
            <edition>Prema digitalnim snimkama izvornog izdanja (1563).</edition>
         </editionStmt>
         <extent ana="C">Mg:C Verborum 3486, versus 526</extent>
         <publicationStmt>
            <p>
    elektronska verzija: Digitalizacija hrvatskih latinista, znanstveni projekt na
    <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName> Hrvatska. <date>srpanj 2007</date>.
  </p>
            <p>
    Prepisala <name>Nives Pantar</name>, <date>srpanj 2007</date>.
  </p>
         </publicationStmt>


         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Pirro, Didaco: Ad Paulum.. Ferrariae : apud Valentem Panizzam Mantuanum, ducalem typographum,
1563 </bibl>
         </sourceDesc>
      </fileDesc>
    <encodingDesc>
      
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
      <profileDesc xml:id="didakpirmanuzio1563">
         <abstract>
            <p/>
         </abstract>
         <settingDesc>
            <place ana="origin">
               <placeName ref="http://www.wikidata.org/wiki/Q13362">Ferrara</placeName>
            </place>
            <place ana="destination" type="unknown">
               <placeName type="unknown">Unknown</placeName>
            </place>
         </settingDesc>
         <particDesc>
            <person role="sender">
               <persName ref="didak01">Pir, Didak</persName>
            </person>
            <person role="recipient">
               <persName ref="120694653">Manuzio, Paolo</persName>
            </person>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
            <date when="1563" period="15xx_2_third">1563</date>
            <placeName type="place">Ferrara</placeName>
         </creation>
         <textClass>
            <keywords scheme="typus">
               <term>poesis</term>
            </keywords>
            <keywords scheme="aetas">
               <term>Litterae renatae (1400-1600)</term>
               <term>Saeculum 16 (1501-1600)</term>
               <term>1551-1600</term>
            </keywords>
            <keywords scheme="genre">
               <term>poesis - epistula</term>
               <term>poesis - epigramma</term>
            </keywords>
         </textClass>
      </profileDesc>
      <revisionDesc>
         <change>
            <date>2012-08-31</date>
            <persName>
               <ref type="viaf" target="6913774">Neven Jovanović</ref>
            </persName>
Uvršteno u CroALa. Spellcheck. Zaglavlje.
</change>
         <change>
            <date>2010-01-05</date>
            <persName>
               <ref type="viaf" target="6913774">Neven Jovanović</ref>
            </persName>
    Pojednostavnio zaglavlje. Pretvorio pb u milestone. Dodao facs atribut i broj stranica. Pretvorio rezimee u komentare. Uskladio s ostalima za CroALa i Laudationes urbium.
  </change>
         <change>
            <date>[2007-07-07T14:58:11+0200]</date>
            <persName>
               <ref type="viaf" target="6913774">Neven Jovanović</ref>
            </persName>
Ispravio nekoliko slovnih pogrešaka u prvom prepisu. Modernizirao pravopis
(djelomično), interpunkciju. Dodao kodiranje: brojevi stihova.  Treba provjeriti
imena, pojedine ortografske inačice, nejasna mjesta. Dodao elektronsko
zaglavlje.
</change>
      </revisionDesc>
   </teiHeader>
   <text xml:base="urn:cts:croala:didak01.croala578221.croala-lat1:" xml:lang="lat">
      <milestone xml:lang="lat" unit="page" facs="didacus/adpaulum/1"/>
      <body xml:lang="lat" n="body">
         <div n="div" type="poesis-epistula" met="hexameter" corresp="#didakpirmanuzio1563">
            <head n="head">AD PAVLVM</head>
            <!-- uvod -->
            <l n="l1">Sic tranquilla meae contingant, Paule, senectae</l>
            <l n="l2">Otia et hoc nobis aeui, quodcunque relictum est,</l>
            <l n="l3">Molliter et positis liceat transmittere curis,</l>
            <l n="l4">Vt te Flaminiumque meum iuuenemque Philippum</l>
            <l n="l5">Et Siculum medicum piger inuitusque relinquo.</l>
            <l n="l6">Sed discedendum et superi maris unda secanda. </l>
            <l n="l7">Cogit enim dea saeua, potens, cui laeua trabali</l>
            <l n="l8">Clauo armata sonat, durum gerit altera telum.</l>
            <l n="l9">An desiderio deamatae torquear urbis </l>
            <l n="l10">Quam mea iam cedens annis peioribus aetas</l>
            <l n="l11">Sepositam studiis sedem quaerebat honestis, </l>
            <l n="l12">Quaeris amicitiae pro iure; en accipe paucis: </l>

            <!-- grad -->
            <l n="l13">Commoueor sane (nec enim manifesta sodalem</l>
            <l n="l14">Tam fidum celare meum est); et praeterea, quem</l>
            <l n="l15">Decantata boni numeris Racusa Marulli</l>
            <milestone unit="page" facs="didacus/adpaulum/2"/>
            <l n="l16">Non capiat? Stat Romanis fundata colonis</l>
            <l n="l17">Illyrici regina maris quam barbara circum</l>
            <l n="l18">Agmina, quam magni iungunt sibi foedere reges.</l>

            <!-- uprava -->
            <l n="l19">Illa nec horribiles fasces neque sceptra tyranni</l>
            <l n="l20">Imperiosa timet, sed quas tulit ipsa probatque</l>
            <l n="l21">Laeta fouet leges et libertatis auitae</l>
            <l n="l22">Durat honos genti nullo delebilis aeuo.</l>
            <l n="l23">Patricia de gente senes (uenerabilis ordo)</l>
            <l n="l24">Imperium commune tenent quique eminet unus </l>
            <l n="l25">Candida soliciti dispensat iussa senatus</l>
            <l n="l26">Partiturque uices et ius communicat aequum.</l>
            <l n="l27">Bisseni assistunt proceres quos ille frequentes</l>
            <l n="l28">Consiliis adhibet socios si publica forte</l>
            <l n="l29">Causa subest uel sit magnis de rebus agendum.</l>
            <l n="l30">His animi syncera fides, his annua surgit</l>
            <l n="l31">Cura magistratus legere et deducere sortem.</l>
            <l n="l32">Nam nihil a magno decernitur ordine si non</l>
            <l n="l33">Vrna prius tacito suffragia colligat auro.</l>
            <l n="l34">Euganeos sic fama duces, ubi dissidet anceps,</l>
            <l n="l35">Nec constare potest uarians sententia patrum,</l>
            <l n="l36">Seu pacem, seu bella uelint indicere et altum</l>
            <milestone unit="page" facs="didacus/adpaulum/3"/>
            <l n="l37">Figere magnanimi uictricia signa Leonis,</l>
            <l n="l38">Elicere occulto rerum decreta metallo.</l>

            <!-- kopljanici -->
            <l n="l39">Stant et duryphori circum, praetoria turba,</l>
            <l n="l40">Pars latus obseruat regis, pars limina propter </l>
            <l n="l41">Excubat et uigiles peragit custodia noctes.</l>

            <!-- rektor -->
            <l n="l42">Praetereo quos clara patrum gens addat honores, </l>
            <l n="l43">Quam meritos scribat titulos, quae splendida uerba</l>
            <l n="l44">Aggerat. Vsque adeo praecellit gratia ciuis </l>
            <l n="l45">Quem rebus Racusa suis praefecit et esse</l>
            <l n="l46">Rectorem populi uoluit pacisque sequestrum.</l>
            <l n="l47">At cum plenus abit mensis iamque altera Lunae</l>
            <l n="l48">Cornua formoso coepere albescere caelo, </l>
            <l n="l49">Ille domum priuatus abit, uenit alter in aulam </l>
            <l n="l50">Et uariata breues exaequat purpura fastos.</l>

            <!-- amor patriae et pacis -->
            <l n="l51">Omnes unus amor patriae tenet, omnibus idem</l>
            <l n="l52">Ardor inest, nulli iucundior altera cura.</l>
            <l n="l53">Et quamuis ualidas possint in bella cohortes</l>
            <l n="l54">Ducere nec desint instructae littore classes, </l>
            <l n="l55">Vincit pacis amor; sanctae quis munera pacis</l>
            <l n="l56">Spernat et insani Martis praeponat amorem?</l>

            <!-- mercatus -->
            <l n="l57">Hinc reuerens legum clarisque exculta iuuentus</l>
            <milestone unit="page" facs="didacus/adpaulum/4"/>
            <l n="l58">Moribus insignes Asiae florentis ad urbes</l>
            <l n="l59">Aut abit aut remo pulsat mare, sedula quaerens</l>
            <l n="l60">Innocuas et opes seraeque alimenta senectae.</l>
            <!-- cura domi, descriptio loci -->
            <l n="l61">Par labor atque operis studium, par denique ciues</l>
            <l n="l62">Cura domi subigit quamuis neque pinguia rura </l>
            <l n="l63">Nec, quae mollis alat foecundis Addua ripis, </l>
            <l n="l64">Arua colant, steriles campos, praeruptaque saxa</l>
            <l n="l65">Ferre iubent Cererem et genialis dona Lyaei;</l>
            <l n="l66">Exiguam Cererem sed quae neque uina Falernus</l>
            <l n="l67">Spernat ager dulci neque uincat palmite Lesbos.</l>
            <l n="l68">Quin etiam hic pingues oleas, sua dona, Minerua</l>
            <l n="l69">Conspicit, hic castas circum et serpilla frequentes</l>
            <l n="l70">Vere nouo glomerantur apes. Non caerea castra</l>
            <l n="l71">Plura uidet tali neque nectare fragrat Hymetus.</l>
            <l n="l72">At nitor hortorum quantus? Micat aurea Brenni</l>
            <l n="l73">Villa nec Alcynoi concesserit Ombla uiretis,</l>
            <l n="l74">Ombla decus nemorum, et pulchrae uicina Grauosae.</l>
            <l n="l75">Loetus ubi myrti foliis et Atlantide silua</l>
            <l n="l76">Vernat ager tonsaque ornantur litora buxo.</l>
            <l n="l77">Inde tepor caeli clementior, inde per auras</l>
            <l n="l78">Assidui uolucrum cantus, sonat Attica coniux</l>
            <milestone unit="page" facs="didacus/adpaulum/5"/>
            <l n="l79">Funestas ah questa dapes et crimina Terei</l>
            <l n="l80">Criminibus pensata nouis. Responsat ab alta</l>
            <l n="l81">Ilice et antiquas repetit Philomela querelas. </l>
            <l n="l82">Tum uiui fontes et quae pendentia subter</l>
            <l n="l83">Saxa sonans uasti speciem fert aequoris unda.</l>
            <l n="l84">At prius extremos Nili penetraris ad ortus </l>
            <l n="l85">Quam caput et salebras fontis penitusque latentes</l>
            <l n="l86">Vndantis scopuli liceat cognoscere causas</l>
            <l n="l87">Ipse licet caecos iactet Trebina meatus </l>
            <l n="l88">Antraque furtiuis Nympharum conscia flammis.</l>

            <!-- aedificia -->
            <l n="l89">Quid referam eductas moles atque addita ponto</l>
            <l n="l90">Claustra? Quid edomitos Boreaeque Austrique furores? </l>
            <l n="l91">Quid latera excisae rupis diductaque riuis</l>
            <l n="l92">Flumina et a gemina salientes uirgine rores?</l>
            <l n="l93">Ipsa foro in medio quadrato regia saxo</l>
            <l n="l94">Erigitur, hoc templum ingens, haec curia patrum, </l>
            <l n="l95">Porticibus uastis centumque innixa columnis.</l>

            <!-- ecphrasis -->
            <l n="l96">Hic genus antiquum primamque ab origine gentem</l>
            <l n="l97">Docta manus uario depinxerat argumento.</l>
            <l n="l98">Namque fere spatio in primo micat acer in armis</l>
            <l n="l99">Bellius; hunc propter surgit Romana iuuentus</l>
            <milestone unit="page" facs="didacus/adpaulum/6"/>
            <l n="l100">Tonsa comam et ualidis sustentans pila lacertis. </l>
            <l n="l101">Nec non in medio commissas aequore classes</l>
            <l n="l102">Aspiceres sparsoque infectos sanguine fluctus.</l>
            <l n="l103">Nec modus aut odio finis: crudelis Erinnys</l>
            <l n="l104">Funerea incedens palla et nigrantibus alis </l>
            <l n="l105">Incitat ardentes animos et proelia miscet.</l>
            <l n="l106">Ipsa manu quatiens tinctam Phlegetonte securim,</l>
            <l n="l107">Ipsa manu rapidos spargens e crinibus hydros.</l>
            <l n="l108">Interea auratis uolitans Concordia pennis</l>
            <l n="l109">Nunc hos, nunc illos populos adit impigra et omnes</l>
            <l n="l110">Irarum causas et belli temperat aestus</l>
            <l n="l111">Pacatosque animos iam laeta in regna reducit.</l>
            <l n="l112">Parte alia afflictis diffidens despota rebus</l>
            <l n="l113">Orat opem paruosque simul cum coniuge natos</l>
            <l n="l114">Protendens, gemitus etiam sub imagine muta </l>
            <l n="l115">Et lacrymas mouet infelix; fremit ore superbo</l>
            <l n="l116">Laeuiaque inflexo detorquet spicula cornu</l>
            <l n="l117">Gens ignara uirum cuius premit infula rasum</l>
            <l n="l118">Alba caput, uillis horrent labra summa retortis,</l>
            <l n="l119">Tum sinuosa pedes descendit uestis ad imos.</l>
            <l n="l120">Illa sibi regem nequicquam in uincula poscit.</l>
            <milestone unit="page" facs="didacus/adpaulum/7"/>
            <l n="l121">Stat contra iurata fides, uenerandaque sacra</l>
            <l n="l122">Hospitii. Extremas ambibat Sergius oras,</l>
            <l n="l123">Sergius edomiti cessit cui gloria monstri.</l>
            <l n="l124">Ille oculos, simul ille ferens ad sydera uultus,</l>
            <l n="l125">Pallentes uultus, lacrymarumque hymbre madentes,</l>
            <l n="l126">Pacem orare deos, pacem exorasse uidetur.</l>
            <l n="l127">Tantus honos saxo, uiuunt sic arte colores.</l>

            <!-- locus -->
            <l n="l128">Ipsa quoque (humanis proh quantum industria rebus,</l>
            <l n="l129">Quantum artes animique ualent), ipsa aequora ponti</l>
            <l n="l130">Diuitias addunt populis qua consita Baccho</l>
            <l n="l131">
               <sic n="sic">Punta</sic> sub infidam protenditur usque Maluntham.</l>
            <!-- punta? -->
            <l n="l132">Quaque per angustas apparent Rhizana fauces </l>
            <l n="l133">Moenia et Hispanis squallentes ossibus agri.</l>

            <!-- pisces -->
            <l n="l134">Nam neque ad Euxinos tractus neque Pontica qua se</l>
            <l n="l135">In freta suspectae nautis Symplegades arctant,</l>
            <l n="l136">Inuidiosa magis summam uoluuntur in actam</l>
            <l n="l137">Retia nec plures implent cetaria thyni</l>
            <l n="l138">Aut lupus aut uelox coracinus et acer asellus</l>
            <l n="l139">Pagrique scombrique aut uelipetae capitones</l>
            <l n="l140">Ambiguusque salar maioraque nomina rhombi </l>
            <l n="l141">Triglaque nocturnis epulis luxuque superbo</l>
            <milestone unit="page" facs="didacus/adpaulum/8"/>
            <l n="l142">Addita nec parcas dignata accedere mensas</l>
            <l n="l143">Quique nitet puro squamas interlitus auro</l>
            <l n="l144">Captus ad antiquas Epidauri salpa ruinas.</l>
            <l n="l145">Quin et Dalmatici circum uada salsa profundi</l>
            <l n="l146">Naturae mireris opes et prodiga rerum</l>
            <l n="l147">Munera. Nam saxi uenis abstrusa uetusti</l>
            <l n="l148">Concha latet, seu spuma maris seu succina gutta</l>
            <l n="l149">Paulatim accreuit lapidi, dein rore coacto</l>
            <l n="l150">Accepit formam uitalem et condita testa est.</l>
            <l n="l151">Quidquid id est, digitos imitantem nauita Graius, </l>
            <l n="l152">Cum primum Adriaticas puppim deflexit in undas,</l>
            <l n="l153">Obstupuit uisu insolitam, tum nomine dixit</l>
            <l n="l154">Dactylon; haud quidquam fertur praestantius illo</l>
            <l n="l155">Cum diuturna grauis patitur fastidia morbi</l>
            <l n="l156">Auertitque cibos et uis humana fatiscit.</l>
            <l n="l157">Continuo <corr n="corr">accurrit</corr> praesens medicina nec ultra</l>
            <l n="l158">Vim morbi penetrare sinit uiresque reducit.</l>

            <!-- locus -->
            <l n="l159">Nec non Nereidum pulcher chorus, alba Lopude </l>
            <l n="l160">Flauaque Mellite et adhuc intacta Logussa,</l>
            <l n="l161">Aut pelago insultant lasciuae, aut hispida colla</l>
            <l n="l162">Coralio innectunt fragili et lucente smaragdo.</l>
            <milestone unit="page" facs="didacus/adpaulum/9"/>
            <l n="l163">Sic felix Pomona suos et maxima Tethys</l>
            <l n="l164">Distribuunt terris alterno munere fructus.</l>

            <!-- artes -->
            <l n="l165">Nec suus ingenuis defit locus artibus; instat</l>
            <l n="l166">Acer et Ausoniae totas permiscet Athenas</l>
            <l n="l167">Nascibenus, quo laeta sonat schola uestra magistro</l>
            <l n="l168">Et uetus Illyricas Academia migrat in urbes.</l>
            <l n="l169">Inde alia haud leuior communis cura salutis</l>
            <l n="l170">Incessit patres, argenti praemia et auri</l>
            <l n="l171">Ponere certa uiris si qui de corpore morbos</l>
            <l n="l172">Aut ualeant reuocare graues aut uulnera curent.</l>
            <l n="l173">Ergo alacres animo et certa mercede laborum</l>
            <l n="l174">Inuadunt medicae certamina clara palestrae</l>
            <l n="l175">Flaminius Maries et claro Caesar ab Vmbro,</l>
            <l n="l176">Multaque fessa uirum damnataque corpora Letho</l>
            <l n="l177">Eripiunt Orco. Stygios iam rarior intrat</l>
            <l n="l178">Vmbra lacus, densos nec agit Libitina triumphos.</l>
            <l n="l179">Parte alia insignes iuuenes Baptista Phranusque,</l>
            <l n="l180">Euganeus Baptista, Phranus patre natus Etrusco</l>
            <l n="l181">Infames morbi species lepramque rubentesque</l>
            <l n="l182">Anthracas et lichenas et horribiles mentagras</l>
            <l n="l183">Arte domant. Non illi enses, non tincta ueneno</l>
            <milestone unit="page" facs="didacus/adpaulum/10"/>
            <l n="l184">Tela timent; tales Podalyrius atque Machaon</l>
            <l n="l185">Rege sub Atrida magno celebrantur Homero. </l>
            <l n="l186">In uitia et mores hominum corruptaque saecla</l>
            <l n="l187">Qui ruat infestus iustaque exaestuet ira</l>
            <l n="l188">Et moueat lacrymas gemitusque extrudat acerbos,</l>
            <l n="l189">Indicium sani jam pectoris et uocet alta</l>
            <l n="l190">Qua uia uirtutis populos, mox afflet et auram</l>
            <l n="l191">Diuinam scelerisque odium et probitatis amorem, </l>
            <l n="l192">Nuper ab Ausoniis Antonius appulit oris.</l>
            <l n="l193">Egregia de gente patri quae nomina Ibero</l>
            <l n="l194">Sueta dare; haud illa felicior altera uiuit.</l>
            <l n="l195">Non premitur curis, non spes consumit inanes,</l>
            <l n="l196">Spernit opes et regna quibus tabescit auarus.</l>

            <!-- cives -->
            <l n="l197">Iam uero quos clara uiros urbs educat et quae</l>
            <l n="l198">Pectora, quam sanctis elucent moribus omnes,</l>
            <l n="l199">Musa uelim referas modulataque carmina dictes</l>
            <l n="l200">Si te digna peto. Primus micat ille Sebastus</l>
            <l n="l201">Gloria rara togae et forma spectabilis heros.</l>
            <l n="l202">Gondulaque exemplar uirtutum et Messius alter</l>
            <l n="l203">Doctus et Actaea frontem deuinctus oliua.</l>
            <l n="l204">Et Probus et senior Laurentius et pede laeso</l>
            <milestone unit="page" facs="didacus/adpaulum/11"/>
            <l n="l205">Debilis et Pylio facundior ore Marinus.</l>
            <l n="l206">Tum Marius, Marii sed enim sat dicere nomen;</l>
            <l n="l207">Cetera qui nescit, Romanis ille Camoenis, </l>
            <l n="l208">Ille (nefas) Musis ingratus uiuit Etruscis.</l>
            <l n="l209">Mox placidus Seraphinus et integer Vrsus et ille</l>
            <l n="l210">Iustitiae uindex atque omnis cultor honesti</l>
            <l n="l211">Dogia, Dalmaticae gentis Cato; nemo sub isto </l>
            <l n="l212">Iudice patrati pergatur criminis author,</l>
            <l n="l213">Non hominem occidat, non furtum fecerit aut se</l>
            <l n="l214">Obliget obscuri sceleris nocturnus adulter;</l>
            <l n="l215">Continuo graue delictum par poena sequatur.</l>
            <l n="l216">Quis genus Ambrosii nescit, cui clara Vetaldae</l>
            <l n="l217">Facta indicta domus? Quo Sorgius ore canendus?</l>
            <l n="l218">Quem procul a uulgi strepitu, procul urbe uagante,</l>
            <l n="l219">Inter odoratas laurus et myrtea rura</l>
            <l n="l220">Raptat Amor uirides Sophiae caelestis in hortos,</l>
            <l n="l221">Inconcussus Amor Sophiae. Non munera regum</l>
            <l n="l222">Conferat aut Hermi quisquam mihi jactet arenas,</l>
            <l n="l223">Non quos mollis Arabs templis incendit odores,</l>
            <l n="l224">Non ebur aut rubro quaesitos aequore conchas;</l>
            <l n="l225">Has potius sectemur opes memores breuis aeui.</l>
            <milestone unit="page" facs="didacus/adpaulum/12"/>
            <l n="l226">Omnia in interitum properant; manet inclyta uirtus.</l>
            <l n="l227">Quis te, Ambuste senex, sileat? Quo crimine laudes</l>
            <l n="l228">Transierim, Ceruine, tuas, cui maxima templi</l>
            <l n="l229">Cura subest, sacrum cuius premit infula crinem?</l>
            <l n="l230">Sed tamen, o nobis contraria fata deosque</l>
            <l n="l231">Crudeles, iam rara legunt tibi fila sorores,</l>
            <l n="l232">Tam prope mortis habes metam; cape gaudia uitae,</l>
            <l n="l233">Dum licitum, uenerande senex, et subtrahe Letho</l>
            <l n="l234">Quidquid id est, quod durat adhuc, si laudis abunde,</l>
            <l n="l235">Si sat ob egregias partum tibi nominis artes.</l>
            <l n="l236">Hinc et Ventiadae regum genus, inde Georgi</l>
            <l n="l237">In diuersa trahunt. Quis Priuus ab auribus ille</l>
            <l n="l238">Pangit honoratum, iucundum, et molle poema?</l>
            <l n="l239">Gratus Amalthaeo uati, quo praeside, fama est,</l>
            <l n="l240">Saepe suum <corr n="corr">sacro</corr> mutare Helicona sorores.</l>
            <l n="l241">Concordes animae fraternaque pectora quondam,</l>
            <l n="l242">Messius et Gozae gentis pater, aspice ut ambo</l>
            <l n="l243">Pene pares agitent uirtutibus; o mala si quis</l>
            <l n="l244">Nubila in Ionium rapiat Notus. Optimus ille est</l>
            <l n="l245">Bondius Hesperiis nuper digressus ab oris; </l>
            <l n="l246">Ille Tagi de fonte bibit, illi alta Toleti</l>
            <milestone unit="page" facs="didacus/adpaulum/13"/>
            <l n="l247">Moenia nota nimis, dum magna negotia solus</l>
            <l n="l248">Sustinet et regi perfert mandata Philippo.</l>
            <l n="l249">Proximus huic curis paribusque Thudisius annis</l>
            <l n="l250">Ingreditur, cui frontis honos, cui nobile pectus</l>
            <l n="l251">Nescio quid magnum promittit. Serior aetas</l>
            <l n="l252">Quique dies aderunt uatem non uana locutum</l>
            <l n="l253">Arguerint, tantum cursum fortuna sequatur.</l>
            <l n="l254">Ecce decus uestrum Musae et noua fama Monaldus.</l>
            <l n="l255">Aspirate (precor) iuueni, quaque incipit ire,</l>
            <l n="l256">Este uiae comites; duro namque orbita calle</l>
            <l n="l257">Auiaque Aonii deducit in ardua montis,</l>
            <l n="l258">Montis ubi uestrae sedes, unde ubere uena</l>
            <l n="l259">Fons scatet et dulci uatum rigat ora liquore.</l>
            <l n="l260">Ille (simul toto caluit ius enthea Phoebi </l>
            <l n="l261">Pectore) Lesbiacis ferit aurea carmina plectris</l>
            <l n="l262">Et canit, Ogygius quod uates audiat et quod</l>
            <l n="l263">Esse suum uellet Linus aut Aeagrius Orpheus,</l>
            <l n="l264">Qualis ad Andradae siluam uel <sic n="sic">Paiua</sic> circum</l>
            <!-- paiua? -->
            <l n="l265">Flumina inauditis demulcet cantibus auras</l>
            <l n="l266">Lusitanus olor quem Theutonis ora canentem</l>
            <l n="l267">Audiit et ripis obiecit laeta Caistri.</l>
            <milestone unit="page" facs="didacus/adpaulum/14"/>
            <l n="l268">Si Palacini senis obliuiscar, haberi</l>
            <l n="l269">Ingratus uolo. Si Phranii, uocer impius. Aeque</l>
            <l n="l270">Hic atque hic dignus laudarier. Haud mihi Paulus</l>
            <l n="l271">Excidit; o quantum Pauli senioris in illo est.</l>
            <l n="l272">Viuit adhuc et tanti spirat ciuis imago.</l>
            <l n="l273">Non formam nec opes aut dantem iura parentem </l>
            <l n="l274">In Stephano tantum miror, clarissima quamquam</l>
            <l n="l275">Haec sint dona deum et uulgo communia paucis.</l>
            <l n="l276">Compositi iuuenis mores et amabile nomen</l>
            <l n="l277">Et probitas et rara fides et pectus honestis</l>
            <l n="l278">Artibus instructum, diuino pectore uatem</l>
            <l n="l279">Altaque Pieriae poscunt praeconia linguae.</l>
            <l n="l280">En Petrus, en felix Hieronymus; haeret eunti</l>
            <l n="l281">Filius insignis pietate atque indole rara </l>
            <l n="l282">Nec minus Aonia uersari assuetus in umbra.</l>
            <l n="l283">Ah pereat quicunque modum praescripsit Amori,</l>
            <l n="l284">Secreuitque thoros et dulcia pignora turpi </l>
            <l n="l285">Infecit macula quam mox detergeret aurum.</l>
            <l n="l286">Quid rerum natura parens, quid semina mundo</l>
            <l n="l287">Aeternum iactata iuuant, si frena iugumque</l>
            <l n="l288">Accipit et leges patitur captiua superbas?</l>
            <milestone unit="page" facs="didacus/adpaulum/15"/>
            <l n="l289">At tu cresce puer magnumque imitare parentem</l>
            <l n="l290">Et te (si qua modo est) indignae subtrahe labi.</l>
            <l n="l291">Quo fessum, Dracouice, rapis? Tu Castora nobis,</l>
            <l n="l292">Petre, refers: parto frater spatiatur Olympo</l>
            <l n="l293">Illucetque nouum terris iubar unde comantem</l>
            <l n="l294">Stella facem ducens dat, clara insignia genti.</l>
            <l n="l295">Parcite uos, clari iuuenes et sancta uirorum</l>
            <l n="l296">Nomina, si uestris impar maioribus unus,</l>
            <l n="l297">Vnus et hic animi praestans et criminis insons</l>
            <l n="l298">Nec mirator opum nec Phoebi incognitus antris</l>
            <l n="l299">Inter patricias laurus hederasque uirentes</l>
            <l n="l300">Haud illaudata spectetur imagine Nallus.</l>
            <l n="l301">Parcite et hoc nobis (quaeso) concedite carmen.</l>
            <l n="l302">Cura Deum Nallus, quem dulci a matre cadentem</l>
            <l n="l303">Vranie excepit puerum docuitque latentem</l>
            <l n="l304">Fatorum causas et summis intulit astris.</l>
            <l n="l305">Inde altum manet ingenium curaeque capaces </l>
            <l n="l306">Cur placidum Veneris numen, cur a Ioue reges,</l>
            <l n="l307">Insignes bello reges, cur aspera contra</l>
            <l n="l308">Vulneraque et caedem Cepheia uirgo minetur,</l>
            <l n="l309">Vnde tremor terris, cur formidabilis ensem</l>
            <milestone unit="page" facs="didacus/adpaulum/16"/>
            <l n="l310">Exerat Orione, mutent cur regna cometae,</l>
            <l n="l311">Aut cur Hesperiam ad Calpen extremaque mundi</l>
            <l n="l312">Litora inaequales Tethys uaga sentiat aestus?</l>
            <l n="l313">Qui titulis proauorum et imaginibus fumosis </l>
            <l n="l314">Et patrio censu et latis metitur ab agris </l>
            <l n="l315">Egregiam uirtutem animi generosaque fata</l>
            <l n="l316">Iudicio cadet ille meo, licet intonet ardens</l>
            <l n="l317">Tullius et largo defendat flumine causam.</l>
            <l n="l318">Hic mihi, qui nati crudeli sorte perempti</l>
            <l n="l319">Funera magnanimus deflet pater, o superi, o mors,</l>
            <l n="l320">O dolor, o matri primis erepte sub annis</l>
            <l n="l321">Balthasar, unanimes spargant tibi cana sorores</l>
            <l n="l322">Lilia et humentes flores; nos carmina demus.</l>
            <l n="l323">Hic bonus <corr n="corr">occurrit</corr> Miscinius, hic Ludouicus, </l>
            <l n="l324">Diues opum Ludouicus, et haud minor egregia in re</l>
            <l n="l325">Lucarus, Ismarii clara de gente Tryphonis.</l>
            <l n="l326">Namque ferunt morbo exhaustae (seu numinis ira</l>
            <l n="l327">Illa fuit, seu tetram hyemem crebrisque madentem</l>
            <l n="l328">Hymbribus infelix terris inuexerat Auster)</l>
            <l n="l329">Consuluisse urbi patres populosque propinqua</l>
            <l n="l330">Adductos regione quibus pro gente tribuque</l>
            <milestone unit="page" facs="didacus/adpaulum/17"/>
            <l n="l331">Ascriptasque domos et iugera diuitis agri.</l>
            <l n="l332">Tum uetus Ascriuio stabat decus. Inde profectos</l>
            <l n="l333">Bucchiadasque Probosque et claros Lucaras armis</l>
            <l n="l334">Accipimus; manet auita par gloria genti.</l>
            <l n="l335">Hic Petrus, hic Athamas, hic pulcher Bagnius, et qui</l>
            <l n="l336">Ducit Idumaea iuuenis cognomen ab urbe.</l>
            <l n="l337">Nec sese indignum comitem tot millibus offert</l>
            <l n="l338">Egregius forma Climonius; ille iuuentam</l>
            <l n="l339">Vix primam ingrediens iam grandes pectore curas</l>
            <l n="l340">Versat et assuetos senibus puer ambit honores,</l>
            <l n="l341">Clarus auo, clarus magni uirtute parentis.</l>
            <l n="l342">At tu, qui Rhodopes saltus atque auia lustras</l>
            <l n="l343">Arua Lycaoniis nunquam uiduata pruinis</l>
            <l n="l344">Dum patria pius officium, dum debita praestas</l>
            <l n="l345">Munera, qua statua, quo carmine digne Benessi?</l>
            <l n="l346">Salue ubicunque loci degis. Tibi me tua uirtus</l>
            <l n="l347">Iunxit et Herculeo sociauit pectora nodo.</l>
            <l n="l348">Si qua meis olim debetur uersibus aetas, </l>
            <l n="l349">Illa meum de te longum testentur amorem.</l>
            <l n="l350">Interea tibi nostra chelys, tibi noster Apollo</l>
            <l n="l351">Seruiat, et magnum ferat usque ad sydera nomen.</l>

            <milestone unit="page" facs="didacus/adpaulum/18"/>
            <!-- simile -->
            <l n="l352">Haud equidem plures mentita heroas ab aluo</l>
            <l n="l353">Crediderim prodisse ferae quae nocte silenti</l>
            <l n="l354">Intulit extremas clades et funera Troiae.</l>
            <l n="l355">Illa tamen meditata dolos et noxia ferro</l>
            <l n="l356">Turba fuit, fallax Ithacus, crudelis Epaeus</l>
            <l n="l357">Periuriusque Sinon diuumque irrisor Oileus.</l>

            <!-- civica virtus -->
            <l n="l358">Nostram pura fides placidoque modestia uultu</l>
            <l n="l359">Et regale sonans clementia et omnia supra</l>
            <l n="l360">Religio ueterum ritu fundata parentum</l>
            <l n="l361">Detinet immunem scelerisque et fraudis iniquae.</l>
            <l n="l362">Nostra domo profugos ereptaque sceptra gementes</l>
            <l n="l363">Hospitio fouit reges cum Turcica uirtus</l>
            <l n="l364">Et formidatus premeret Mahometus in armis.</l>
            <l n="l365">Vera cano. Sensit bellax Epiros et ora </l>
            <l n="l366">Quam piger et fractis iam cornibus alluit Ister.</l>
            <l n="l367">Nec sese ob factum iactauit et arma ferentem</l>
            <l n="l368">Atque indignantem pacta mercede tyrannum</l>
            <l n="l369">Leniit et patriae auertit ceruicibus urbis.</l>

            <!-- bellica virtus -->
            <l n="l370">At Gradium imparibus diuis in bella ruentem</l>
            <l n="l371">Marte domat uictrix nec longum passa iacere</l>
            <l n="l372">Dat pacem ueniamque uiro, quaeque unica gentis</l>
            <milestone unit="page" facs="didacus/adpaulum/19"/>
            <l n="l373">Nobilitas, patrios ultro concedit honores; </l>
            <l n="l374">Inde domus Gradiae nomen praeclaraque fama</l>
            <l n="l375">Funditur et seros perdurat ad usque nepotes.</l>
            <l n="l376">Non aliter perhibent, cum Romulus acer Asylum</l>
            <l n="l377">Condidit, in partem regni uenisse Sabinos.</l>
            <l n="l378">Nec dum etiam Pario surgebat marmore templum,</l>
            <l n="l379">Templum quod patriae seruat tutela salutis</l>
            <l n="l380">Blasius et multo diuus resplendet ab auro.</l>
            <l n="l381">Ille suos ciues dexter fouet, ille uocantem,</l>
            <l n="l382">Cum fremit et tumidos exasperat Adria fluctus, </l>
            <l n="l383">Audit et in tuta nautam statione reponit.</l>
            <l n="l384">Ille pias leges tutatur et ille Lutherum</l>
            <l n="l385">Submouet armatum furiis et dira mouentem</l>
            <l n="l386">Proelia; nam contra magnis stat Bucchius ausis</l>
            <l n="l387">Eluditque senem iuuenis cogitque frementem</l>
            <l n="l388">Terga dare et uictum patrias secedere ad Arctos.</l>
            <l n="l389">Nec minus augustam uicino in litore sedem</l>
            <l n="l390">Seruat Idumaeus senior quo signa ferente</l>
            <l n="l391">Acer in oppositum contendit Cantaber hostem</l>
            <l n="l392">Deturbatque loco spoliisque exultat opimis.</l>
            <l n="l393">Illum lecta cohors iuuenum canit, illius aris</l>
            <milestone unit="page" facs="didacus/adpaulum/20"/>
            <l n="l394">Excubat et caste peragit stata sacra sacerdos,</l>
            <l n="l395">Aureus eloquii cui fons instillat in ora</l>
            <l n="l396">Diuinos latices foecundaque pectora uersat.</l>
            <l n="l397">Hunc Calabri montes misere, at maxima Roma</l>
            <l n="l398">Et decus et mores et claras contulit artes.</l>

            <!-- honor perpetuus urbis -->
            <l n="l399">Scilicet his animi studiis, hac indole morum</l>
            <l n="l400">Creuit, et hac longum felix Racusa per aeuum</l>
            <l n="l401">Ibit, et aeternae stabit sua gloria genti.</l>
            <l n="l402">At uero Thebanae arces atque alta Corinthos</l>
            <l n="l403">Et foecunda uirum Sparte ueteresque Mycenae</l>
            <l n="l404">Et Capua infelix et maius nomen Athenae</l>
            <l n="l405">Quaeque diu terris leges dedit orbe subacto</l>
            <l n="l406">Roma potens rerum et Carthaginis aemula uirtus</l>
            <l n="l407">(Quid non longa dies spatiosaque deterat aetas?)</l>
            <l n="l408">Cuncta jacent incerta locis quaque alta nitebant</l>
            <l n="l409">Tectaque et aurato fulgentes culmine turres,</l>
            <l n="l410">Vix nomen monstrare datur. Proscindit arator</l>
            <l n="l411">Tot monumenta uirum, tot claras inscius urbes.</l>
            <l n="l412">Nempe insanus amor dominandi et caeca libido</l>
            <l n="l413">Et concussa fides rebusque innata secundis</l>
            <l n="l414">Ambitio nullusque adeo respectus honesti</l>
            <milestone unit="page" facs="didacus/adpaulum/21"/>
            <l n="l415">Quaeque auri scelerata fames augescit habendo,</l>
            <l n="l416">Auertere deum tutelam et maxima rerum </l>
            <l n="l417">Abscessit fortuna retro et collapsa repente est.</l>
            <l n="l418">Frustra artes, frustra ingenium, frustra omnia tela</l>
            <l n="l419">Impiger opponas, urget uis effera fati.</l>
            <l n="l420">Nulla hic suspicio talis. Procul omnis abesto</l>
            <l n="l421">Inuidia in nodum tortos innexa colubros.</l>
            <l n="l422">Non odii causas nec causas cladis habemus.</l>
            <l n="l423">Alta per unanimes regnat concordia ciues</l>
            <l n="l424">Et sperare deos fas longa in saecla secundos.</l>

            <!-- poeta fessus -->
            <l n="l425">Sed quid ego exiguo comprendere singula uersu</l>
            <l n="l426">Conor? In immensum crescit labor omnibus horis</l>
            <l n="l427">Et cum magna loquar, longe maiora supersunt,</l>
            <l n="l428">Ingens uatis opus, nostris neque uiribus aequum.</l>
            <l n="l429">Ergo illuc, unde egressus paulo ante, reuertor.</l>

            <!-- responsum doloris -->
            <l n="l430">Commoueor sane, uerum primoribus annis</l>
            <l n="l431">Qui patriae fines, Eborae qui tecta reliqui,</l>
            <l n="l432">Libertatis amans et in hoc insaniam ad usque</l>
            <l n="l433">Perdurare paratus, eant uel flumina retro,</l>
            <l n="l434">Deliciis spero uestris me posse carere.</l>

            <!-- exilium -->
            <l n="l435">Atqui res dura exilium. Durissima sane.</l>
            <milestone unit="page" facs="didacus/adpaulum/22"/>
            <l n="l436">Namque licet superos habeas atque omnia fata, </l>
            <l n="l437">Fata secunda tuis et respondentia uotis, </l>
            <l n="l438">Quisquis eris, tamen hospes eris. Si quid minus apte</l>
            <l n="l439">Exciderit fortasse tibi, iam scilicet omnis </l>
            <l n="l440">Gratia abit, si quam longo collegeris usu.</l>
            <l n="l441">Continuo fullo uel quae sibi corpore quaestum</l>
            <l n="l442">Procurat mulier: quin tu, peregrine, facescis?</l>
            <l n="l443">Aut quo dignus abis et nostram deseris urbem?</l>
            <l n="l444">Iandudum annona premimur quae laxa solebat</l>
            <l n="l445">Esse prius, mirum ueniet nisi petis et ipse</l>
            <l n="l446">Causa mali; accurrit cerdo et candente fauilla</l>
            <l n="l447">Oblitus ora faber caesoque cruentus ab hyrco</l>
            <l n="l448">Lanio, coniungunt capita et simul ore minantur</l>
            <l n="l449">Exitium; laetatus abis quod uerbera cessent.</l>
            <l n="l450">Multaque praeterea surgunt incommoda. Quod si </l>
            <l n="l451">Paupertate grauis cursu fallente senectus</l>
            <l n="l452">Accedat nec sit qui consoletur egentem:</l>
            <l n="l453">Hae uerae lacrymae, dolor hic extremus in omnes</l>
            <l n="l454">Transcendit gemitus et curis conficit aegrum.</l>

            <!-- exilii exempla -->
            <l n="l455">Sed me maiorum moueant exempla uolentem</l>
            <l n="l456">Vrbe procul patria peregrinis ossa sepulchris</l>
            <milestone unit="page" facs="didacus/adpaulum/23"/>
            <l n="l457">Condere. Qui Libyca clarum cognomen ab arce</l>
            <l n="l458">Primus init uictor, Linterni in littore conchas</l>
            <l n="l459">Colligit Hannibalem oblitus malegrataque bella.</l>
            <l n="l460">Nec minus inuicti concedens Caesaris armis</l>
            <l n="l461">Eligit Euboicas sedes, ubi decoquat iras,</l>
            <l n="l462">Appius, et patriae amissos dediscat honores.</l>
            <l n="l463">Sed quid opus priscis annalibus? Omne sub aeuum</l>
            <l n="l464">Indulget fortuna sibi uictrixque uocari</l>
            <l n="l465">Gaudet et alternis insultat libera fatis.</l>

            <!-- exilium assuetum -->
            <l n="l466">At durum est, inquis. Durum. Verum ipse subinde</l>
            <l n="l467">Dum reputo culpare nefas, quae ferre necesse est,</l>
            <l n="l468">Assueui esse miser. Non semper naufraga puppis</l>
            <l n="l469">Increpat Aegaeum. Ducit fortuna sequentem </l>
            <l n="l470">Saepe manu, placidum ridens et candida uultum.</l>
            <l n="l471">Nec contenta solo terra nos collocat astris, </l>
            <l n="l472">Diis licet inuitis. Quod si comes ire recuses,</l>
            <l n="l473">Ah miser, ah demens. Tortum quatit illa flagellum</l>
            <l n="l474">Implicitumque coma barathro demergit Auerni.</l>

            <!-- exilii exempla moderna -->
            <l n="l475">Cernis ut extorris laribus Marianus auitis</l>
            <l n="l476">Laetus agat duris in rebus? Dulcis amicus, </l>
            <l n="l477">Alloquio facilis, nulli non commodus hospes.</l>
            <milestone unit="page" facs="didacus/adpaulum/24"/>
            <l n="l478">Ille senis Coi repetita luce tenebras</l>
            <l n="l479">Discutit et medicas languentibus admouet artes</l>
            <l n="l480">Socraticas aut quaerit opes et nobile chartis</l>
            <l n="l481">Mandat opus, somni parcus, nec tarda senectus</l>
            <l n="l482">Dimouet intentum Musis gratoque labori.</l>
            <l n="l483">Hoc patriam amissam solatur et omnia secum</l>
            <l n="l484">Fert bona quae nullus quantumuis barbarus hostis,</l>
            <l n="l485">Nulla dies auferre queat. Viden' alter Etrusco</l>
            <l n="l486">Sanguine clarus eques, quo nuper et Itala tellus</l>
            <l n="l487">Gallicaque insolitos belli sensere tumultus,</l>
            <l n="l488">Dum reges et regna quatit, dum tristia bella</l>
            <l n="l489">Apparat ut patriis succedat sedibus exul,</l>
            <l n="l490">Contra stare deos sensit; nam turbida fumo</l>
            <l n="l491">Machina anhelantem iussit descendere ad umbras.</l>

            <!-- fabula -->
            <l n="l492">Thybridis aut certe non longe a fonte Numici </l>
            <!-- Aesop
Gibbs 202, Perry 70, Aphthonius 36 -->
            <l n="l493">(Nam non constat in hoc Aesopus, cetera uerax)</l>
            <l n="l494">Stabat et ingentes fundebat in aera ramos</l>
            <l n="l495">Populus et manes ibat radice sub imos. </l>
            <l n="l496">Huic uicina fuit (sic idem prodit) arundo</l>
            <l n="l497">Vilis et humorem potare assueta palustrem.</l>
            <l n="l498">Populus huic: non te sacrati dedecus arui</l>
            <milestone unit="page" facs="didacus/adpaulum/25"/>
            <l n="l499">Huc uenisse pudet, nullos quae crescis in usus?</l>
            <l n="l500">Non pecori praestas umbram, non fronde decora</l>
            <l n="l501">Grata uiatori surgis reficisque labori.</l>
            <l n="l502">Praeterea neque tu soles neque frigora longum </l>
            <l n="l503">Pertuleris, breuis est tibi uel longissima uita.</l>
            <l n="l504">Illa autem: qui me uoluit prodire sub auras,</l>
            <l n="l505">Siue deus seu capripedum de sanguine gentis,</l>
            <l n="l506">Illi cura meae (fuerit quaecunque) salutis.</l>
            <l n="l507">At tibi (proh fati rerumque ignara tuarum)</l>
            <l n="l508">Instat acerba dies quae te speciosa tuosque</l>
            <l n="l509">Deiciat ramos et letae frondis honores.</l>
            <l n="l510">Tunc non uana tibi uatis occurret arundo. </l>
            <l n="l511">Dixit, et Arctoo stridens a cardine uentus</l>
            <l n="l512">Incubuit terris. Sensit maris unda fragorem</l>
            <l n="l513">Pulsataeque gemunt siluae, non tecta, nec alta</l>
            <l n="l514">Templa deum sufferre ualet. Stat populus et se</l>
            <l n="l515">Colligit, at frustra. Saeuo nam turbine uicta</l>
            <l n="l516">Concidit et magnam traxit miseranda ruinam.</l>
            <l n="l517">At comes, ut longe uenientem prospicit hostem</l>
            <l n="l518">Submittit de more comam, mox ridet euntem, </l>
            <l n="l519">Et caput attollens atque omni functa periclo</l>
            <milestone unit="page" facs="didacus/adpaulum/26"/>
            <l n="l520">Consenuit uictrix herbosae in sede paludis.</l>
            <l n="l521">Sed quid opus multis? Fortunae cedat oportet</l>
            <l n="l522">Qui sapit et non uult fortunae ludus haberi.</l>

         </div>
      </body>
  
      <back xml:lang="lat" n="back">
         <div n="div" type="poesis-epigramma" met="elegiacum">
            <head n="head">MVSONII CREMONENSIS EPITAPHIVM.</head>
            <l n="l1">Iam moriens, iam mutus olor, iam deside lingua,</l>
            <l n="l2"> Hinc iaceat, niueis fama inde superuolet alis.</l>
            <l n="l3">Nulla magis nostrum deceant monumenta poetam.</l>
            <l n="l4"> Cum sileat dulcis Musonius, illa loquatur.</l>
         </div>
         <closer n="closer"> FINIS. <dateline n="dateline">FERRARIAE. Apud Valentem Panizzam Mantuanum, Ducalem Typographum
            <date n="date" when="1563">MDLXIII</date>
            </dateline>
         </closer>
      </back>
   </text>
</TEI>