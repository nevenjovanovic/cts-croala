<TEI xmlns="http://www.tei-c.org/ns/1.0">
  <teiHeader>
      <fileDesc xml:id="niger-t-divin">
         <titleStmt>
            <title ref="niger02-c01-1501">Divina electio ac tempestiva creatio serenissimi principis Veneti Leonardi
               Lauretani cum pronostico sui invictissimi principatus, versio electronica</title>
            <author ref="niger02">
               <persName xml:lang="hr">Niger, Toma</persName>
            </author>
            <editor>
               <persName>
                  <ref>Giuseppe Praga</ref>
               </persName>
            </editor>
            <editor>
               <persName>
                  <ref type="viaf" target="6913774">Neven Jovanović</ref>
               </persName>
            </editor>
            <respStmt>
               <resp>Edidit et editionem electronicam correctiorem praeparavit</resp>
               <persName xml:id="NJ">
                  <ref type="viaf" target="6913774">Neven Jovanović</ref>
               </persName>
            </respStmt>
            <respStmt>
               <resp>Electronice transcripsit</resp>
               <persName>Jakša Bilić</persName>
            </respStmt>
         </titleStmt>
         <editionStmt>
            <edition>Digitalizat modernog znanstvenog izdanja (1933).</edition>
         </editionStmt>
         <extent ana="C">Mg:C 429 versus, verborum 2723</extent>
         <publicationStmt>
            <p>elektronska verzija: Digitalizacija hrvatskih latinista, znanstveni
               projekt na <orgName>
                  <ref type="viaf" target="124389134">Filozofskom fakultetu Sveučilišta u Zagrebu</ref>
               </orgName>, <placeName ref="3186886">Zagreb</placeName>
               Hrvatska.  <date>Srpnja 2012.</date>
            </p>
         </publicationStmt>
         <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>Niger, Toma Panegyris p. Thomae Nigri Delmatae ... in creationem faustam serenissimi principis Veneti Leonardi Lauretani Venetiis Per Bernardinum Venetum de Vitalibus 1501 /1502!/ /16/ pag. ; 8o Carmen. - 
               In: G. Praga, Tommaso Negri da Spalato, umanista e uomo politico del sec. XVI,. »Archivio Storico per la Dalmazla«, 15 (1933), br. 8, str. 159-184, pag. 176, 187-201 Tit.: Divina electio ac tempestiva creatio .... <note>Xb * Jurić. Scriptores NSK Zagreb RIIF-8o-436</note> 
            </bibl>
         </sourceDesc>
      </fileDesc>
    <encodingDesc>
      <tagsDecl>
        <namespace name="http://www.tei-c.org/ns/1.0">
          <tagUsage gi="abbr" occurs="2"/>
          <tagUsage gi="abstract" occurs="1"/>
          <tagUsage gi="author" occurs="1"/>
          <tagUsage gi="bibl" occurs="2"/>
          <tagUsage gi="body" occurs="1"/>
          <tagUsage gi="change" occurs="3"/>
          <tagUsage gi="corr" occurs="2"/>
          <tagUsage gi="creation" occurs="1"/>
          <tagUsage gi="date" occurs="5"/>
          <tagUsage gi="div" occurs="5"/>
          <tagUsage gi="edition" occurs="1"/>
          <tagUsage gi="editionStmt" occurs="1"/>
          <tagUsage gi="editor" occurs="2"/>
          <tagUsage gi="encodingDesc" occurs="1"/>
          <tagUsage gi="extent" occurs="1"/>
          <tagUsage gi="fileDesc" occurs="1" withId="1"/>
          <tagUsage gi="head" occurs="5"/>
          <tagUsage gi="keywords" occurs="3"/>
          <tagUsage gi="l" occurs="432"/>
          <tagUsage gi="langUsage" occurs="1"/>
          <tagUsage gi="language" occurs="1"/>
          <tagUsage gi="lg" occurs="1"/>
          <tagUsage gi="namespace" occurs="1"/>
          <tagUsage gi="note" occurs="1"/>
          <tagUsage gi="orgName" occurs="1"/>
          <tagUsage gi="p" occurs="4"/>
          <tagUsage gi="particDesc" occurs="1"/>
          <tagUsage gi="persName" occurs="9" withId="1"/>
          <tagUsage gi="placeName" occurs="1"/>
          <tagUsage gi="profileDesc" occurs="1"/>
          <tagUsage gi="publicationStmt" occurs="1"/>
          <tagUsage gi="ref" occurs="6"/>
          <tagUsage gi="resp" occurs="2"/>
          <tagUsage gi="respStmt" occurs="2"/>
          <tagUsage gi="revisionDesc" occurs="1"/>
          <tagUsage gi="settingDesc" occurs="1"/>
          <tagUsage gi="sic" occurs="4"/>
          <tagUsage gi="sourceDesc" occurs="1"/>
          <tagUsage gi="tagUsage" occurs="42"/>
          <tagUsage gi="tagsDecl" occurs="1"/>
          <tagUsage gi="teiHeader" occurs="1"/>
          <tagUsage gi="term" occurs="7"/>
          <tagUsage gi="text" occurs="1"/>
          <tagUsage gi="textClass" occurs="1"/>
          <tagUsage gi="title" occurs="1"/>
          <tagUsage gi="titleStmt" occurs="1"/>
        </namespace>
      </tagsDecl>
    <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </encodingDesc>
     <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
           <date when="1502" period="15xx_1_third">1502</date>
        </creation>
         <textClass>
           <keywords scheme="typus">
              <term>poesis</term>
           </keywords>
           <keywords scheme="aetas">
              <term>Litterae renatae (1400-1600)</term>
              <term>Saeculum 16 (1501-1600)</term>
              <term>1501-1550</term>
           </keywords>
           <keywords scheme="genre">
              <term>poesis - elegia</term>
              <term>poesis - encomium</term>
              <term>poesis - epigramma</term>
           </keywords>
        </textClass>
      </profileDesc>
      <revisionDesc>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <date>2015-04-19</date>
            Dodao tri izostavljena stiha. Treba renumerirati.
         </change>
         <change>
            <persName>
               <ref type="viaf" target="6913774">Neven Jovanović</ref>
            </persName>
            <persName>Luka Špoljarić</persName>
            <date>2012-07-10</date>
            Novo, unificirano zaglavlje.
         </change>
         <change>
            <persName>Jaksa Bilic</persName>
            <date>2012-02-18T18:40:00</date>
         </change>
      </revisionDesc>
  </teiHeader>
  <text xml:base="urn:cts:croala:niger02.croala850639.croala-lat1:" xml:lang="lat">
      <body xml:lang="lat" n="body1">
         <div n="div1" type="poesis-panegyricus">
            <head n="head1">DIVINA ELECTIO AC TEMPESTIVA CREATIO SERENISSIMI PRINCIPIS VENETI LEONARDI LAURETANI
          CUM PRONOSTICO SUI INVICTISSIMI PRINCIPATUS</head>
            <div n="div2" type="poesis-epigramma" met="elegiacum">
               <head n="head1">P. THOMAE NIGRI DE PROPRIETATE ET LAUDIBUS LAURI AC INSIGNIS LAURETANORUM.</head>
            
               <l n="l2">Laurus olet, redolentque rosae, Leonardus utrumque;</l>
               <l n="l3">Nam superat cunctas nardus odore rosas. </l>
               <l n="l4">Nunquam tacta polo Laurus nec fulminis ictu,</l>
               <l n="l5">Iupiter, aut telis est iaculata tuis. </l>
               <l n="l6">Semper, Laure, uires, uiridi nec in arbore desunt</l>
               <l n="l7">Grata rosis croceus ceruleusque color. </l>
               <l n="l8">Caesar fronde tua uictoribus atque poetis</l>
               <l n="l9">Et solet hac sacras cingere fronde comas. </l>
               <l n="l10">Grata uiris, dilecta deis uel Apolline teste,</l>
               <l n="l11">Gratior at Venetis qui tua serta gerunt. </l>
               <l n="l12">Tantum annosa cadis, tamen haec numerosa Quiritum</l>
               <l n="l13">Lauretana cohors mox pia damna leuat. </l>
               <l n="l14">Mox etenim totidem fecunda repullulat arbor</l>
               <l n="l15">Frondibus, Herculeus ut facit Hydra labor. </l>
               <l n="l16">Felix ergo locus quem uiuida Laurus obumbrat,</l>
               <l n="l17">Quem tegit umbriferis Laurus amoena comis.</l>
            </div>
            <div n="div3" type="poesis-panegyris" met="elegiacum">
               <head n="head1">Panegyris. <abbr n="abbr1">P.</abbr> Thomae Nigri Delmatae archipraesbyteri ac uicarii Spalatensis in
            creatione fausta Serenissimi principis Veneti Leonardi Lauretani.</head>
            
               <l n="l2">Fluctuat assiduis fidei dum cymba procellis </l>
               <l n="l3">Totus et infestis naufragat orbis aquis. </l>
               <l n="l4">Ille fuit Veneti cui semper cura senatus</l>
               <l n="l5">Spiritus omnipotens trinus et unus idem. </l>
               <l n="l6">Suscitat Euganeis Palinurum laetus in oris</l>
               <l n="l7">Huius ut imperio uentus et unda cadant </l>
               <l n="l8">Qui regere <sic n="sic1">auspitio</sic> et uentis dare sciret habenas</l>
               <l n="l9">Quique foret Venetae portus et aura rati </l>
               <l n="l10">Mox ubi corda uirum sacro hoc tepuere calore,</l>
               <l n="l11">Flamineque insolito concaluere patres,</l>
               <l n="l12">Nemo Leonardo tantae ad moderamina molis</l>
               <l n="l13">Aptior est tota uisus in urbe legi. </l>
               <l n="l14">Cui neque corporeae uires neque fortior aetas</l>
               <l n="l15">Sed Martis probitas ingenitusque uigor,</l>
               <l n="l16">Sed genus armipotens, sed auorum uiuida uirtus</l>
               <l n="l17">Quis fatale datum signa referre mari. </l>
               <l n="l18">Protinus ergo fauor uenerandaque turba Quiritum</l>
               <l n="l19">Detulit huic Veneti <sic n="sic1">scaeptra</sic> superba fori:</l>
               <l n="l20">Nec minus unanimes toto plaudente senatu</l>
               <l n="l21">Hunc dixere patres mox uoluere ducem. </l>
               <l n="l22">Quanta uiri ut uirtus fuerit pietasque fidesque</l>
               <l n="l23">Is fauor unanimis tectis in orbe foret, </l>
               <l n="l24">Laurigeros huic fata parant ueteresque triumphos</l>
               <l n="l25">Lauretana domus quos cumulare solet. </l>
               <l n="l26">Laurus enim dudum Neptunia regna subegit</l>
               <l n="l27">Classe sub hostili cum latuere freta </l>
               <l n="l28">Cum Lygurum Calabrumque et Turcas mille carinas</l>
               <l n="l29">Tyrrhenum mare uix Adriacumque tulit.</l>
               <l n="l30">Externo et Latio freta tunc rubuere cruore</l>
               <l n="l31">Corpora tunc celeres detinuere rates.</l>
               <l n="l32">Adriaci regina maris sub principe tanto</l>
               <l n="l33">Princeps orbis erit dum pia Parca sinat. </l>
               <l n="l34">Candida Parca sinet, crudam viridemque senectam</l>
               <l n="l35">Annuet, et Pylii tempora longa senis, </l>
               <l n="l36">Ut tandem redeant quae prisca absumpserat aetas</l>
               <l n="l37">Saecula, divino sceptra tenente duce, </l>
               <l n="l38">Cui iubet Italiae vicinaque montibus altis</l>
               <l n="l39">Subdi regna deus et sua iussa pati. </l>
               <l n="l40">Marcus enim, Veneti spes et tutela senatus,</l>
               <l n="l41">Principe sub roseo laurea serta geret. </l>
               <l n="l42">Altius ergo canam. Sua lux est reddita mundo,</l>
               <l n="l43">Purpureus Veneta fulsit in urbe dies. </l>
               <l n="l44">Non semper validis agitabitur aequor ab undis</l>
               <l n="l45">Turbida nec caelo nubila semper erunt, </l>
               <l n="l46">Nec semper superis Astraea morabitur oris</l>
               <l n="l47">Transfuga cum sacro candida diva choro.</l>
               <l n="l48">Auro pulsa fides Lauro revocabitur; atra</l>
               <l n="l49">Sede pudicitiam Laurus abire iubet. </l>
               <l n="l50">Laurigeros habitare lares ius fasque bonumque</l>
               <l n="l51">Imperat et celeri crimen abire pede. </l>
               <l n="l52">Nec prece nec precio iam sacrae ianitor aulae</l>
               <l n="l53">Munere nec cuiquam conciliandus erit; </l>
               <l n="l54">Noctes atque dies patet almi principis aula</l>
               <l n="l55">Hoc in supremo limine carmen habens. </l>
               <l n="l56">Quid mirare? scias hos principis esse penates,</l>
               <l n="l57">Haec Capitolini templa verenda dei. </l>
               <l n="l58">Huc pia turba veni, procul hinc, iubet, este prophani!</l>
               <l n="l59">Ianua clausa malis, semper aperta bonis.</l>
               <l n="l60">Hic venale nihil, Laurus hic imperat auro,</l>
               <l n="l61">Hic Astraea sacro praesidet usque choro. </l>
               <l n="l62">Auro pulsa fides, Lauro revocata, penates</l>
               <l n="l63">Hos colit aeternos hic habitura lares. </l>
               <l n="l64">Delator, mendax, tumidus, corruptor, adulter.</l>
               <l n="l65">Improbus, impurus his procul a foribus; </l>
               <l n="l66">Castus, inops, verax, insons, pacisve sequester</l>
               <l n="l67">Has subeant patulas nocte dieque fores. </l>
               <l n="l68">Nulli fas castum scelerato insistere limen,</l>
               <l n="l69">Nam sacer iste locus. Hic deus ipse manet.</l>
               <l n="l70">Hunc igitur merito populi venerentur, adorent,</l>
               <l n="l71">Laudibus assiduis semper ad astra ferant. </l>
               <l n="l72">Hunc merito patres divini numinis instar</l>
               <l n="l73">Semper habent. Quid enim gratius esse queat? </l>
               <l n="l74">Quid res ipsa potest sortiri publica maius</l>
               <l n="l75">Quam sibi contingat a sapiente regi?</l>
               <l n="l76">Nam Plato tunc cecinit mundum fore iure beatum</l>
               <l n="l77">Cum sapiens regeret, nec sequeretur opes.</l>
               <l n="l78">Gratia sit, rerum genitor tibi magna bonarum,</l>
               <l n="l79">Sceptra pater patriae dux metuenda tenet. </l>
               <l n="l80">Desinat insipiens sapientes Graecia septem</l>
               <l n="l81">Iactare: octavi nos meminisse iuvat. </l>
               <l n="l82">Nec ferat in caelum quos dura silentibus umbris</l>
               <l n="l83">Iustitia insignes reddere iura ferunt; </l>
               <l n="l84">Legiferum sileat tot nomina vana Solonum,</l>
               <l n="l85">Tuque tuos sileas Roma beata duces. </l>
               <l n="l86">Cedit enim Lauro patria probitate Camillus,</l>
               <l n="l87">Eloquiis Cicero, religione Numa, </l>
               <l n="l88">Muneribus Caesar, mira pietate Metellus</l>
               <l n="l89">Et salibus Paulus et gravitate Cato, </l>
               <l n="l90">Regulus insignis bello pietate fideque,</l>
               <l n="l91">Praecipua Fabius calliditate bonus, </l>
               <l n="l92">Iustitia Brutus, claraque propagine Drusus,</l>
               <l n="l93">Moribus ingenuis sanctus uterque Cato. </l>
               <l n="l94">Prodiga turba Deciorum sive Pisonum</l>
               <l n="l95">Laurigeris ducibus cedere iure velit. </l>
               <l n="l96">Curtius immensos ruptae telluris hiatus</l>
               <l n="l97">Non timuit, patriae captus amore pio; </l>
               <l n="l98">Lauretanus herus piceos non horruit ignes,</l>
               <l n="l99">Androgeus, Veneti gloria magna fori. </l>
               <l n="l100">Quantum igitur differt penetrabilis orbis ab Urbe,</l>
               <l n="l101">Inferior tantum Curtius Androgeo. </l>
               <l n="l102">Quem tibi caeruleo, generose Jacobe, Gradivo</l>
               <l n="l103">Roma parem meritis ingenioque daret? </l>
               <l n="l104">Scipiades, Fabios, Decios, Antonius Urbis</l>
               <l n="l105">Lumina Romuleo iudice vincit herus. </l>
               <l n="l106">Romulus ille pater, divinae conditor Urbis,</l>
               <l n="l107">Romuleis Venetos praeposuisse cupit.</l>
               <l n="l108">Iure igitur tantae stirpis generosa propago</l>
               <l n="l109">Imperii Veneti Laurea sceptra gerit. </l>
               <l n="l110">Iure pater patriae Leonardus ut imperet orbi</l>
               <l n="l111">Turba rogat superos sollicitatque deos. </l>
               <l n="l112">Maior Alexandro, totus cui paruit orbis,</l>
               <l n="l113">Hic erit, iniciat ni fera Parca manus. </l>
               <l n="l114">Proferet imperium super et Garamantas et Indos,</l>
               <l n="l115">Invideant propriis ni pia fata bonis.</l>
               <l n="l116">Haec ego vaticinor. Christi Phoebique sacerdos</l>
               <l n="l117">Vera cano, verum dicere uterque iubet.</l>
               <l n="l118">Spiritus in nobis, spirante reponimus illo, </l>
               <l n="l119">Credite, nam vates turba verenda sumus.</l>
            </div>
            <div n="div4" type="poesis-elegia" met="elegiacum">
               <head n="head1">SERENISSIMO PRINCIPI VENETO LEONARDO LAURETANO THOMAS NIGER DELMATA ARCHIPRESBYTER ET VICARIUS SPALATENSIS SALUTEM.</head>
            
               <l n="l2">Vir sacer et nostro princeps memorabilis aevo,</l>
               <l n="l3">Astrigera Venetis missus ab arce poli, </l>
               <l n="l4">Quem deus ipse suo praefecit super ovili</l>
               <l n="l5">Ne foret hoc rabidis praeda cibusve lupis, </l>
               <l n="l6">Ne regale genus Christique cruore redemptum</l>
               <l n="l7">Subderet immani libera colla iugo. </l>
               <l n="l8">Aspice, Pierius quam vera reponat alumnus,</l>
               <l n="l9">Qui fore victorem teque tuosque iubet, </l>
               <l n="l10">Qui tibi laurigeros proavorum iure triumphos</l>
               <l n="l11">Et maris imperium fata parare canit. </l>
               <l n="l12">Vix bene victrices, afflatus numine, lauros</l>
               <l n="l13">Iam propiore dei vaticinatus eram, </l>
               <l n="l14">Ecce subit Venetum, proh sors, pia fama senatum</l>
               <l n="l15">Quae magnum a gelido nuntiat axe bonum, </l>
               <l n="l16">Quod genus armipotens, quod Avarae gentis Amilcar,</l>
               <l n="l17">Scander, ab Histricola milite caesus erat, </l>
               <l n="l18">Qui tibi devinctus numeroso militat aere,</l>
               <l n="l19">Nam meret in castris sumptibus ille tuis.</l>
               <l n="l20">Nec minus interea Mytilenem nuntius affert</l>
               <l n="l21">Milite sub Veneto vix superesse solo, </l>
               <l n="l22">Aequoreumque simul Cacum cognomine Richi</l>
               <l n="l23">Supplicium veteris persolvisse doli. </l>
               <l n="l24">Et ni forte suis ventos furibundus ab antris</l>
               <l n="l25">Aeolus insanis praecipitasset aquis, </l>
               <l n="l26">Insula tota focis Venetis cessisset et armis</l>
               <l n="l27">Subderet occiduo colla proterva iugo,</l>
               <l n="l28">Chalcidicosque sinus Venetus penetrasset et omnes</l>
               <l n="l29">Hellespontiacas diripuisset opes. </l>
               <l n="l30">Sed, quos fata premunt, hos ad maiora reservant.</l>
               <l n="l31">Ardua difficili semper in arce manent. </l>
               <l n="l32">Sic pater Aeneas ventis agitatus et undis,</l>
               <l n="l33">Magnus Alexander sic meruere premi. </l>
               <l n="l34">Ergo quid optandum restat tibi maius in orbe,</l>
               <l n="l35">Inclyta progenies Christigenumque pecus,</l>
               <l n="l36">Quam sub Laurigero vasto dominarier orbi</l>
               <l n="l37">Perpetuaque sacro principe pace frui? </l>
               <l n="l38">Quem bene vix solio fortuna locarat in alto,</l>
               <l n="l39">Principe mutato, mutat et ipsa vices. </l>
               <l n="l40">Mox sua sensit Arar, pia mox commercia Tigris</l>
               <l n="l41">Et quicumque colit divitis arva Tagi. </l>
               <l n="l42">Hunc deus ingenuis animi tot dotibus implet</l>
               <l n="l43">Quot maris Adriaci vix capit unda nives. </l>
               <l n="l44">Et iuris nodos, et legum aenigmata solvit,</l>
               <l n="l45">Nam fuit in duplici par sibi nemo foro; </l>
               <l n="l46">Et certis solidum metitur passibus orbem</l>
               <l n="l47">Nam vaga fulgentis consulit astra poli.</l>
               <l n="l48">Historicos, vates, divinaque scripta Solonis</l>
               <l n="l49">Consulit atque apices, docte Lycurge, tuos.</l>
               <l n="l50">Bella vetat, suscepta fovet, non iusta coercet:</l>
               <l n="l51">Quaeque tamen celeri vincere Marte solet. </l>
               <l n="l52">Cum sedet aurato solio sublimis in alto</l>
               <l n="l53">Dignatur facili supplicis aure preces; </l>
               <l n="l54">Cum iubet aeratas procedere rite carinas</l>
               <l n="l55">Ut leo magnanimus primus in arma ruit. </l>
               <l n="l56">Quid moror? est cumulum pietatis, culmen et aequi,</l>
               <l n="l57">Praesidium miseris, perniciesque malis.</l>
               <l n="l58">Aequora saeva paro fragili sulcare carina</l>
               <l n="l59">Atque per Euxinum ludere lintre lacum, </l>
               <l n="l60">Qui modo Laurigeros divini principis ortus</l>
               <l n="l61">Audeo disparibus concelebrare modis, </l>
               <l n="l62">Quem vix Maeonides placida celebrasset avena,</l>
               <l n="l63">Vix Maro, qui Latia primus in orbe lyra est, </l>
               <l n="l64">Vix Maro, vix gravibus chartis Venusina lucerna,</l>
               <l n="l65">Vix posset levibus Naso referre modis: </l>
               <l n="l66">Haec etenim fuerant tragico celebranda cothurno</l>
               <l n="l67">Atque Sophocleis res erat ista pedis. </l>
               <l n="l68">Quare agite, o rerum domini gentisque togatae</l>
               <l n="l69">Praecipui proceres perpetuique duces, </l>
               <l n="l70">Tu tamen ante alios, caelestis ianitor aulae,</l>
               <l n="l71">Culmen Apostolicum cui dedit ordo patrum </l>
               <l n="l72">Semper ut incolumes Christi tuearis alumnos,</l>
               <l n="l73">Mortiferis pateat ne sua aula lupis,</l>
               <l n="l74">Ne gens veridicis quondam praedicta prophetis </l>
               <l n="l75">Sacrilegum subeat letiferumque iugum,</l>
               <l n="l76">Consulite in medium vestrasque adiungite vires</l>
               <l n="l77">Nec pigeat tanti principis arma sequi, </l>
               <l n="l78">Qui fuerat Venetis primo promissus ab ortu,</l>
               <l n="l79">Quo duce sola dei fiet in orbe fides. </l>
               <l n="l80">Nonne pudet quod Turca ferox tot regna, tot urbes</l>
               <l n="l81">Straverit et solus victor in orbe furit? </l>
               <l n="l82">Nonne videtis atrox quae moenia subruat imis</l>
               <l n="l83">Sedibus et nostrae quam minuantur opes? </l>
               <l n="l84">Quantus in arma ruat, miseris quot ab orbe remoto</l>
               <l n="l85">Proelia christicolis perniciosa parat ?</l>
               <l n="l86">Vix mare navigiis, vix castris terra locandis</l>
               <l n="l87">Sufficit, aequoreas classis obumbrat aquas. </l>
               <l n="l88">Arva natant sanie terramque cadavera celant,</l>
               <l n="l89">More perennis aquae sanguis ubique fluit. </l>
               <l n="l90">Me miserum, patrio quot millia vincula collo</l>
               <l n="l91">Ferrea compedibus associata ferunt! </l>
               <l n="l92">Vidi ego, qui fuerat Latii pars magna senatus</l>
               <l n="l93">Squallidus immensa compede fossor erat, </l>
               <l n="l94">Vespere qui victo referens a monte ligonem </l>
               <l n="l95">Lassus et in nuda vix requievit humo,</l>
               <l n="l96">Et qui mille dapes iam fastidire soleret</l>
               <l n="l97">Et cui vix facerent vina Phalerna satis</l>
               <l n="l98">Huic levat herba famem semicrudis carnibus uncta,</l>
               <l n="l99">Vix levat assiduam turbida lympha sitim; </l>
               <l n="l100">Vestibus intextis auro qui incessit amictus</l>
               <l n="l101">Vix sacco putri tota pudenda tegit; </l>
               <l n="l102">Ingenuos pueros, captivas mille puellas,</l>
               <l n="l103">Proh pudor, intueor stupra nefanda pati; </l>
               <l n="l104">Infantes matrum gremiis et ab ubere raptos</l>
               <l n="l105">Excutiunt duro membra tenella solo, </l>
               <l n="l106">Quos in frusta secant canibusque trementia praebent.</l>
               <l n="l107">Ah miserae matres, quae genuere feris! </l>
               <l n="l108">Proh dolor immensus, nullo medicabilis aevo,</l>
               <l n="l109">Virginis Intactae templa verenda ruunt, </l>
               <l n="l110">Atque ubi, Christe, tuae fulgebat imago figurae</l>
               <l n="l111">Hic canibus locus est, hic stabulantur equi. </l>
               <l n="l112">Quare age, rumpe moras, Christi generosa propago,</l>
               <l n="l113">Lauriger ut toto regnet in orbe leo.</l>
               <l n="l114">Tuque prior, cui signa sacer Iovis ales obumbrat,</l>
               <l n="l115">Inclyte rex sacri, Maximiane, fori.</l>
               <l n="l116">Pelle moras rabidumque ruas furibundus in hostem,</l>
               <l n="l117">Qui toties Latiis intulit arma focis.</l>
               <l n="l118">Faucibus ecce subit Latii portisque propinquat</l>
               <l n="l119">Italiae validas iam populatur opes.</l>
               <l n="l120">Aere merens Veneto rex invictissimus acres</l>
               <l n="l121">Pannonas assiduo Marte fatigat equis, </l>
               <l n="l122">Inclyta Pannoniae generosaque turba Boaemi</l>
               <l n="l123">Arcet ab Illyricis hostica tela focis. </l>
               <l n="l124">Gallus et Hispanus, duo lucida sidera mundi,</l>
               <l n="l125">Regia progenies Martigenumque genus, </l>
               <l n="l126">Classibus aeratis Venetum muniere leonem,</l>
               <l n="l127">Auxiliatrices nec tenuere manus. </l>
               <l n="l128">Evigilent reliqui, paries nam proximus ardet,</l>
               <l n="l129">Nam vigilat rugiens ut leo Turca ferox.</l>
               <l n="l130">En sequimur vates quoscumque vocamur in usus </l>
               <l n="l131">Nec detrectamus munus obire pium,</l>
               <l n="l132">Principe sub roseo glacialem credimus ultra </l>
               <l n="l133">Oceanum Turcam pellere posse trucem.</l>
               <l n="l134">Europa atque Asia pulsum Libiaque feraci</l>
               <l n="l135">Perferat ad Stygias <sic n="sic1">sutilis alnus</sic> aquas, </l>
               <l n="l136">Ut quem mille rates solidae vexere per orbem</l>
               <l n="l137">Unica naufragii cymba sit ista sui;</l>
               <l n="l138">Vel ruat in praeceps subito telluris hiatu</l>
               <l n="l139">Ut ruit attonitis Amphiaraus equis. </l>
               <l n="l140">Tu modo caeruleo properes, Benedicte, Gradivo,</l>
               <l n="l141">Nomen ab effectu cui dedit alma parens,</l>
               <l n="l142">Qui vehis innumeras Veneto sub nomine classes,</l>
               <l n="l143">Quem iuvat occidua belliger axis ope. </l>
               <l n="l144">Tu Marcellus eris, seu dux, Pensaure, Camillus,</l>
               <l n="l145">Restituit patrio qui sua signa foro. </l>
               <l n="l146">En, Leonarde, tibi prostratus supplicat orbis</l>
               <l n="l147">Victor ut excipias seque suosque simul, </l>
               <l n="l148">Quos tamen excipies hos ut tueare precatur</l>
               <l n="l149">Ut Veneta liceat his ditione frui.</l>
               <l n="l150">Auspicio, Leonarde, tuo iam nulla veremur</l>
               <l n="l151">Bella nec hostiles te vigilante minas. </l>
               <l n="l152">Te duce Pannonius maculatur sanguine Nilus,</l>
               <l n="l153">Hister et hostili turbidus amne fluit; </l>
               <l n="l154">Te duce Turca ferox Venetis iam colla catenis</l>
               <l n="l155">Cogitur aut turpi iam dare terga fugae;</l>
               <l n="l156">Te duce iam triplicem victricia signa per orbem</l>
               <l n="l157">Laurigerumque genus ferre sub astra licet. </l>
               <l n="l158">Ergo tuis pedibus cum totus inambulet orbis,</l>
               <l n="l159">En tibi dii merito mille dedere pedes. </l>
               <l n="l160">Nam tibi signa ferunt Rhodanus, Pactolus et Hister</l>
               <l n="l161">Quicquid et occidui perluit unda maris.</l>
               <l n="l162">Iam tua signa sequi Romana potentia gestit, </l>
               <l n="l163">Quicquid et Eridanus circuit amne sacro.</l>
               <l n="l164">Ergo, bonis avibus fatisque vocantibus, orbem </l>
               <l n="l165">Aggredere et fausta sceptra capesse manu.</l>
               <l n="l166">Nec te permoveant manifesta pericula Martis, </l>
               <l n="l167">Dii quibus eripient teque tuosque simul;</l>
               <l n="l168">Nec metuas Getici tot prospera bella tyranni,</l>
               <l n="l169">Quem Bellona simul, Mars et Enyo fugit, </l>
               <l n="l170">Quem modo Pannonius Venetusque coercuit acer:</l>
               <l n="l171">Hic terra clades intulit, ille mari.</l>
               <l n="l172">Quem faciles dare summa viris eademque tueri,</l>
               <l n="l173">Difficiles iam iam destituere dei. </l>
               <l n="l174">Victor eris, fateor, victriciaque arma repones</l>
               <l n="l175">Lauriger ad patrii templa verenda dei. </l>
               <l n="l176">Hic ubi Daphnea per eburnea colla vagantes</l>
               <l n="l177">Fronde tegit longas diva benigna comas, </l>
               <l n="l178">Cuius utrumque latus cingens pia turba sororum,</l>
               <l n="l179">Quaelibet officium certat obire suum, </l>
               <l n="l180">Iustitia in neutram recto libramine partem</l>
               <l n="l181">Declinans aequa crimina lance notat, </l>
               <l n="l182">At sibi concilians facilem reverentia plebem</l>
               <l n="l183">Saepe iubet populum patribus esse parem, </l>
               <l n="l184">Nec mortale canens lyrico modulamine carmen</l>
               <l n="l185">Gloria perpetuo plectra sonora movet, </l>
               <l n="l186">Maiestasque premens rugoso saecula fastu</l>
               <l n="l187">Tempora praeteritis nexa futura notat, </l>
               <l n="l188">Assidet bis proprium Venetum clementia numen</l>
               <l n="l189">Parcere quae miseris Caesare teste solet. </l>
               <l n="l190">Nam dare subiectis veniam, expugnare rebelles,</l>
               <l n="l191">Sola solent Veneti signa tremenda fori. </l>
               <l n="l192">Has inter locuples, sed barbara moribus astat</l>
               <l n="l193">Pacifica reliquis oscula fronte ferens,</l>
               <l n="l194">Fomentum vitii genitrixque pecunia luxus,</l>
               <l n="l195">Humano generi perniciosa comes; </l>
               <l n="l196">Applausus a fronte sedent qui, seria ludis</l>
               <l n="l197">Miscentes, mulcent conciliantque deam; </l>
               <l n="l198">Et favor ambiguus, blaeso quoque subdolus ore</l>
               <l n="l199">Risus adulator corde gemente favet; </l>
               <l n="l200">Gratia cum nympbis, numeros aptante Camoena,</l>
               <l n="l201">Ante deam properat ducere nuda choros; </l>
               <l n="l202">Et spes in dubiis semper comes optima rebus</l>
               <l n="l203">Desperare vetat, sed potiora iubet; </l>
               <l n="l204">Pax veneranda deis et pleno copia cornu</l>
               <l n="l205">Partitur larga munera quaeque manu; </l>
               <l n="l206">Fortuna omnipotens, varium et mutabile numen,</l>
               <l n="l207">Folle sedens, proprias huic rapit, huic dat opes; </l>
               <l n="l208">Ambitio pernox, curarum sedula nutrix,</l>
               <l n="l209">Pervigil ante fores imperiosa sedet.</l>
               <l n="l210">Multaque praeterea variarum turba dearum</l>
               <l n="l211">Laurigeram vario mulcet honore deam. </l>
               <l n="l212">Hic te dona decet votiva reponere templis,</l>
               <l n="l213">Hic spolia accipiat victor opima leo, </l>
               <l n="l214">Atria marmoreis clarus cui mira columnis</l>
               <l n="l215">Finxit Apelleus Phidiacusque labor. </l>
               <l n="l216">Hic Polycleteo spirantia pectora caelo, </l>
               <l n="l217">Zeuxidis hic vivae Parrhasiaeque manus. </l>
               <l n="l218">Haec mihi non tripode nec Apollinis umbra retexit,</l>
               <l n="l219">Sed deus et genitus ingenitusque simul. </l>
               <l n="l220">Ille pater rerum, totum qui condidit orbem,</l>
               <l n="l221">Veridicum sine quo credimus esse nihil. </l>
               <l n="l222">Plura quidem dixit, sed non licet omnia fari</l>
               <l n="l223">Donec erit Venetus victor in orbe leo.</l>
             </div>
            <div n="div5" type="poesis-elegia" met="elegiacum">
               <head n="head1">ILLUSTRISSIMO PRINCIPI AC EXCELLENTISSIMO DOMINO DOMINO LEONARDO LAURETANO <abbr n="abbr1">P.</abbr> THOMAS NIGER ARCHIPRESBYTER ET VICARIUS SPALATENSIS.</head>
            
               <l n="l2">Cum fuerit vacuis manibus capitale verendos</l>
               <l n="l3">Caesaris Assyrii crimen adire lares, </l>
               <l n="l4">Scandere laurigeros timuit mea Musa penates</l>
               <l n="l5">Munere regifico ni comitata foret. </l>
               <l n="l6">Copia nulla mihi, flavi tibi nulla metalli</l>
               <l n="l7">Cura, nec occiduo ditior orbe viget. </l>
               <l n="l8">Ergo det alter opes. Ego, princeps, do tibi carmen,</l>
               <l n="l9">Nec maius vates, quod dare posset, habet. </l>
               <l n="l10">Gratius argento, fulvo pretiosius auro</l>
               <l n="l11">Carmen et hoc tanto munera digna viro.</l>
               <l n="l12">Verae carmen opes, nam cetera, carmina praeter,</l>
               <l n="l13">Fortuna instabili datque rapitque manu. </l>
               <l n="l14">Excipias igitur placido mea carmina vultu</l>
               <l n="l15">Parva nec audacis munera sperne viri</l>
               <l n="l16">Qui tua disparibus properet celebrare Camoenis</l>
               <l n="l17">Gesta, Sophoclei cum pedis ista forent.</l>
               <l n="l18">Munera parva quidem, sed dantis magna voluntas </l>
               <l n="l19">Qua fertur superis gratius esse nihil.</l>
               <l n="l20">Nec mirare, precor, si parvis magna movemus </l>
               <l n="l21">Nec pudet exigua summa referre lyra.</l>
               <l n="l22">Saepius aetherios mortalis <sic n="sic1">homuntio</sic> divos </l>
               <l n="l23">Retulit et superis thura Sabaea dedit.</l>
               <l n="l24">Juppiter ignipotens laudari quolibet ore</l>
               <l n="l25">Se sinit. En, parvis magna movere licet.</l>
               <l n="l26">Tu quoque, fandi opibus quamvis sublimis abundes,</l>
               <l n="l27">Et te Phoebus amet Pieridesque colant, </l>
               <l n="l28">Ne tamen exiguo <corr n="corr1">spernas</corr> celebrarier ore,</l>
               <l n="l29">Quod solet ingenuos tollere ad astra viros. </l>
               <l n="l30">Sol saepe occiduus, ventosaque cingitur astris</l>
               <l n="l31">Luna, et in Oceanum flumina parva cadunt. </l>
               <l n="l32">Caesaris arma Maro, Naso quoque Caesaris aras</l>
               <l n="l33">Dixit et egregium munus uterque tulit.</l>
               <l n="l34">Ast me laurigeros paupertas impulit audax </l>
               <l n="l35">Disparibus numeris concelebrare lares.</l>
               <l n="l36">Praemia parva peto, tam parvi <corr n="corr1">carminis</corr> auctor, </l>
               <l n="l37">Sunt tamen a magnis magna petenda viris.</l>
               <l n="l38">Si me parva decent, dare te, reor, inclyte princeps, </l>
               <l n="l39">Parva pudet, tamen haec sunt mihi parva satis.</l>
               <l n="l40">Maxima sed dederis, multo maiora daturus,</l>
               <l n="l41">Si dabitur placido principe posse frui</l>
               <l n="l42">Laurigeros inter si connumerare clientes</l>
               <l n="l43">Meque tui fati iusseris esse tubam</l>
               <l n="l44">Sim licet incomptus nec tanto principe vates </l>
               <l n="l45">Dignus; at interea vernula fidus ero.</l>
               <l n="l46">Hoc ubi praestiteris, dabis in mea carmina vires,</l>
               <l n="l47">Nec ne carminibus promptior alter erit. </l>
               <l n="l48">Tu mibi Phoebus eris, tu numina cuncta sororum;</l>
               <l n="l49">Te sine nec Phoebus, Musa nec ulla iuvat. </l>
               <l n="l50">Vergilius culicem rudibus vix versibus olim</l>
               <l n="l51">Fleverat et raptas pauper et aeger oves. </l>
               <l n="l52">Accipe divitias et vatum maximus esto,</l>
               <l n="l53">Dixit Tuscus eques ingeniumque dedit. </l>
               <l n="l54">Caesaris arbitrio fugit et manet inclyta virtus</l>
               <l n="l55">Et cadit ingenium statque favore suo.</l>
               <l n="l56">Quantum ego Vergilio minor, hoc tu Caesare maior,</l>
               <l n="l57">Qui quocumque pio carmen ab ore probas. </l>
               <l n="l58">Ergo fave ceptis, nostras nec sperne Camoenas,</l>
               <l n="l59">Cum stet in arbitrio turba verenda tuo. </l>
               <l n="l60">Si nostram docto laudaveris ore Thaliam</l>
               <l n="l61">Contingam summis sidera verticibus, </l>
               <l n="l62">Protinus et triplicem spargam tua gesta per orbem</l>
               <l n="l63">Sideribusque meo carmine notus eris. </l>
               <l n="l64">At si forte meos, princeps, damnaveris versus</l>
               <l n="l65">Accipiet nostros flamma vel unda modos. </l>
               <l n="l66">Hactenus. Haec brevibus peraretur pagina verbis</l>
               <l n="l67">Postmodo carminibus dux celebrande meis.</l>
               <lg n="lg68">
                  <l n="l1">Inclyte dux, patriae legum sanctissime censor,</l>
                  <l n="l2">Quem toga, quem bellum, quem decus omne canit,</l>
                  <l n="l3">Seu tua perdendos aperit facundia Turcas, </l>
                  <l n="l4">Seu dare pacato convenit hoste fidem,</l>
                  <l n="l5">Nam Paphiae Charites et virtus Pallados almae </l>
                  <l n="l6">Corpore se pariter constituere tuo.</l>
                  <l n="l7">Hinc sophiae, Leonarde, parens, hinc nobile sidus </l>
                  <l n="l8">Diceris, et patria nomen in urbe frequens,</l>
                  <l n="l9">Quam bene consuluit Veneto fortuna senatu </l>
                  <l n="l10">Quae Lauretanum praebuit aequa ducem.</l>
               </lg>
            </div>
         </div>
      </body>
  </text>
</TEI>